
 
      nalacampūḥ
      (damayantīkathā)
       
	prathama ucchvāsaḥ
	 
 jayati girisutāyāḥ kāmasaṁtāpavāhinyurasi rasaniṣē kaścāndanaścandra mauliḥ 
 tadanu ca vijayantē kīrtibhājāṁ kavīnāmasadamr̥tabindusyandinō vāgvilāsāḥ 
 
 
 
 jayati madhusahāyaḥ sarvasaṁsāravallījananajaraṭhakandaḥ kō ’pi kandarpadēvaḥ 
 tadanu punar apāṅgōtsaṅgasaṁcāritānāṁ jayati taruṇayōṣillōcanānāṁ vilāsaḥ 
 
 
 agādhāntaḥ parispandaṁ vibudhānandamandiram 
 vandē rasāntaraprauḍhaṁ srōtaḥ sārasvataṁ vahat 
 
 
 
 prasannāḥ kāntihāriṇyō nānāślēṣavicakṣaṇāḥ 
 bhavanti kasyacit puṇyair mukhē vācō gr̥hē striyaḥ 
 
 
 kiṁ kavēs tēna kāvyēna kiṁ kāṇḍēna dhanuṣmataḥ 
 parasya hr̥dayē lagnaṁ na ghūrṇayati yacchiraḥ 
 
 
 apragalbhāḥ padanyāsē jananīrāgahētavaḥ 
 santyēkē bahulālāpāḥ kavayō vālakā iva 
 
 
 
 akṣamālāpavr̥ttijñā kuśāsanaparigrahā 
 brāhmīva daurjanī saṁsadvandanīyā samēkhalā 
 
 
 rōhaṇaṁ sūktaratnānāṁ vr̥ndaṁ vandē vipaścitām 
 yanmadhyapatitō nīcaḥ kācō ’py uccair maṇīyatē 
 
 
 atrijātasya yā mūrtiḥ śaśinaḥ sajanasya ca 
 kva sā vai rātrijātasya tamasō durjanasya ca 
 
 
 niścitaṁ sasuraḥ kō ’pi na kulīnaḥ samē ’matiḥ 
 
 sarvathāsurasaṁvaddhaṁ kāvyaṁ yō nābhinandati 
 
 
 sadūṣaṇāpi nirdōpā sakharāpi sukōmalā 
 namastasmai kr̥tā yēna ramyā rāmāyaṇī kathā 
 
 
 vyāsaḥ kṣamābhr̥tāṁ śrēṣṭhō vandyaḥ sa himavāniva 
 sr̥ṣṭā gaurīdr̥śī yēna bhavē vistāribhāratā 
 
 
 karṇāntavibhramabhrāntakr̥ṣṇārjuna vilōcanā 
 karōti kasya nāhādaṁ kathā kāntēva bhāratī 
 
 
 
 śaśvadvāṇadvitīyēna namadākāradhāriṇā 
 dhanuṣēva guṇāḍhyēna niḥśēṣō rañjitō janaḥ 
 
 
 itthaṁ kāvyakathākathānakara sairēṣāṁ kavīnāmamī 
 vidvāṁsaḥ paripūrṇakarṇahr̥dayāḥ kumbhāḥ payōbhiryathā 
 vācō vācyavivēka viklavadhiyāmīdagvidhā mādr̥śāṁ 
 lapsyantē kva kilāvakāśam athavā sarvasahāḥ sūrayaḥ 
 
 
 vācaḥ kāṭhinya māyānti bhaṅgaślēṣaviśēṣataḥ 
 nōdvēgas tatra kartavyō yasmān naikō ēsaḥ kavēḥ 
 
 
 kāvyasyāmraphalasyēva kōmalasyētarasya ca 
 bandhacchāyāviśēṣēṇa rasō ’py anyādr̥śō bhavēt 
 
 
 asti samastamunimanujavr̥ndavr̥ndārakavandanīyapādāravindasva bhagavatō vidhēr viśvavyāpivyāpārapāravaśyāvatīrṇasya saṁsāracakrē r̥tukriyākāṇḍa śauṇḍasya śāṇḍilyanāmnō maharṣēvaṁśaḥ. 
 
 
 śrūyantē ca yatra śravaṇōcitāścandanapallacā iva kēcidanūcānāḥ śucayaḥ satyavācō virañcivarcasō ’rcanīyācārā brahmavidō brāhmaṇāḥ. puṇyajanāśca na ca yē laṅkāpuruṣāḥ, sasūtrāś ca na ca yē lampaṭāḥ, prasiddhāś ca na ca yē lampākāḥ, kāmavarṣāś ca na ca yē laṅghanāḥ sanmārgasya, navavayasō ’pi na ca yē lambālakāḥ, mahābhāratikāś ca na ca yē raṅgōpajīvinaḥ, sēvitāpsarasō ’pi na ca yē rambhayā nvitā. 
 
 
 kiṁ bahunā— 
 
 
 jānanti hi guṇāncaktuṁ tadvidhā ēva tādr̥śām 
 vētti viśvaṁbharā bhāraṁ girīṇāṁ garimāśrayam 
 
 
 tēṣāṁ vaṁśē viśadayaśasāṁ śrīdharasyātmajō ’bhūd 
 ēvādityaḥ svamativikasa dvēdavidyā vivēkaḥ 
 utkallōlāṁ diśi diśi janāḥ kīrtipīyūṣasindhuṁ 
 yasyādyāpi śravaṇapuṭakaiḥ kr̥ṇitākṣāḥ pivanti 
 
 
 taistairātmaguṇairyēna trilōkyāstilakāyitam 
 tasmādasmi sutō jātō jāḍyapātraṁ trivikramaḥ 
 
 
 sō ’haṁ haṁsāyituṁ mōhācakaḥ paṅguryathēcchati 
 mandadhīstadvadicchāmi kavivr̥ndārakāyitum 
 
 
 bhaṅgaślēṣakathāvandhaṁ duṣkaraṁ kurvatā mayā 
 durgastarītumārabdhō bāhubhyāmambhasāṁ patiḥ 
 
 
 utphullagallairālāpāḥ kriyantē durmukhaiḥ sukham 
 jānāti hi punaḥ samyak kavir ēva kavēḥ śramam 
 
 
 
 saṁgatā surasārthēna ramyā mērucirāśrayā 
 nandanōdyānamālēva svasthairālōkyatāṁ kathā 
 
 
 udāttanāyakōpētā guṇavadvr̥ttamuktakā 
 campūś ca hārayaṭiś ca kēna na kriyatē hr̥di 
 
 
 asti samastaviśvaṁbharābhōgabhāsvallalāmalīlāyamānaḥ, samānaḥ sēvya tathā nākalōkasya, grāmyakavikathāvandha iva nōrasa sya manōharaḥ, bhīma iva bhāratālaṁkārabhūtaḥ, kāntākucamaṇḍalasparśa ivāgraṇīḥ sarvaviṣayā gām, anadhīta vyākaraṇa ivāgaṣṭaprakr̥tinipātōpasargalōpavarṇavikāraḥ, paśupati jaṭāvandha iva vikasita kanakakamalakuvalayōcchalitarajaḥ pukhapiñjaritahaṁsā vataṁsayā pracuracalaccakōracakravākakāraṇḍava maṇḍalīmaṇḍitatīrayā bhagī sthabhūpāla kīrtipatākayā svargagamanasōpānavīthīyamāna riṅgattaraṅgayā gaṅgayā puṇyasalilaiḥ plāvitaścandrabhāgālaṁkr̥taikadēśaśca, sāraḥ sakalasaṁsāracakrasya, śaharāyaḥ purāvakāriṇāma, ārāmō rāmaṇāyakakadalīvanasya, dhāma dharmasya, spadaṁ saṁpadām, āśrayaḥ śrēyasām, ākaraḥ sādhuvyavahāraratnānām, ā cāryabhavanamāryamaryādōpadēśānāmāryāvartō nāma dēśaḥ. 
 
 
 yasminn anavaratadharmakarmōpadēśaśāntasamastavyādhivyatikarāḥ puruṣāyuṣajī vinyaḥ sakalasaṁsārasukhabhājaḥ prajāḥ. tathā hi—kuṣṭhayōgō gāndhikāpaṇēṣu, sphōṭapravādō caiyākaraṇēṣu, saṁnipātastālēṣu grahasaṁkrāntirjōtiḥśāstrēṣu, bhūtavikāravādaḥ sāṁkhyēṣu, kṣayastithiṣu, gulmabr̥ddhirvanabhūmiṣu, galagrahō matsyēṣu, gaṇḍakōtthānaṁ parvatavanabhūmiṣu, śuḷajhambandhañcaṇḍikāyatanēṣu, dr̥śyatē na prajālu. 
 
 
 yatra caturagōpaśōbhitāḥ saṅgrāmā iva grāmāḥ, tujhasakalabhavanāḥ sarvatra nagā iva nagarapradēśāḥ, sadācaraṇamaṇḍanāni nūpurāṇīva purāṇi, sadāna bhōgāḥ prabhañjanā iva janāḥ, priyālapanasārāṇi yauvanānīva vanāni, viṭa pihitāścēṭikā iva vāṭikāḥ, nirvr̥tisthānāni sukalatrāṇīvēkṣukṣētrasa ttrāṇi, jalāvilakṣaṇāḥ paśupuruṣā ivāpramāṇāstaḍāgabhāgāḥ, kupitakapiku lākulitā laड़kēśvarakiṁkarā iva bhannakumbhakarṇaṁghanasvāpāḥ kūpāḥ, pīvarō dhasaḥ sarita iva gāvaḥ, saṁtīvratāpadōṣāḥ sūryadvayutaya iva kulastriyaḥ. 
 
 
 yatra ca manōhārisārasadvandvāstatpuruṣēṇa dvigunā cādhiṣṭhitāḥ kādamba rīgadyavandhā iva dr̥śyamānabahuvrīhayaḥ kēdārāḥ. 
 
 
 kiṁ bahunā— 
 
 
 nāsti sā nagarī yatra na vāpī na payōdharā 
 dr̥śyatē na ca yatra strī navāpīnapayōdharā 
 
 
 api ca— 
 
 
 bhavanti phālgunē vr̥kṣaśākhā vipalavāḥ 
 jāyantē na tu lōkasya kadāpi ca vipallavāḥ 
 
 
 yatra saurājyarañjitamanasaḥ sakalasamr̥ddhivardhitamahōtsavaparamparārambha nirbharāḥ, satatamakulīnaṁ kulīnāḥ, prāptavimānamaprāpta vimānabhaṅgāḥ, katipaya vasuvirājitamanēkavasavaḥ, samupahasanti svargavāsinaṁ janaṁ janāḥ. 
 
 
 kathaṁ cāsau svargā nna viśiṣyatē. 
 
 
 yatra gr̥hē gr̥hē gauryaḥ striyaḥ, mahēśvarō lōkaḥ, sakṣīkā harayaḥ, padē padē dhanadāḥ santi lōkapālāḥ. kēvalaṁ naṁ surādhipō rājā. na ca vināyakaḥ kaścit. 
 
 
 yatra calatāsaṁvandhaḥ kalikōpakramaś ca pādapēṣu dr̥śyatē na puruṣēṣu. 
 
 
 yatra camarakavārtā paramahimōpaghātaś ca tuhinācalasthalīṣu śrūyatē na prajāsu. 
 
 
 yaś ca nītimatpuruṣādhiṣṭhitō ’py anītiḥ, saṭō ’py avaṭasaṁkulaḥ, kārūpa yutō ’py agatarūpaśōbhaḥ. 
 
 
 yatra ca guruvyatikramaṁ nakṣatrarāśayaḥ, mātrākalahaṁ lēkhaśālikāḥ, mitrō dayadvēṣamulukāḥ, apatyatyāgaṁ kōkilāḥ, bandhujōvavighātaṁ grīṣmadivasāḥ, kurvanti na janāḥ. 
 
 
 kiṁ bahunā— 
 
 
 dēśaḥ puṇyatamōddēśaḥ kasyālau na priyō bhavēt 
 yuktō ’nukrōśasaṁpannairyō janair iva yōjanaiḥ 
 
 
 
 tasya viṣayamadhyē niṣadhōṁ nāmāsti janapadaḥ prathitaḥ 
 tatra purī puruṣōttamanivāsayōgyāsti niṣadhēti 
 
 
 jananītimuditamanasā satataṁ susvāminā kr̥tānandā 
 sā nagarī nagatanayā gaurīva manōharā bhāti 
 
 
 yasyāmabhraṁlihēndranīlaśālaśikhara sahasranibhr̥tāṁśujālavālaśādvalāṅku rāgragrāsalālasāḥ skhalantaḥ khē khēdayanti madhyēdinaṁ sādinaṁ ravirathatura ṅgamāḥ. 
 
 
 yasyāṁ ca sphaṭikamāṇaśilānivaddhabhavanaprāṅgaṇagatāsu saṁcaradgr̥hiṇī caraṇālaktakapadapaṅkiṣu patanti nirmalasalilābhyantaratarattaruṇāruṇa kamalakā ṅkhyā mugdhamadhupapaṭalāni. 
 
 
 yasyāṁ ca vividhamaṇinirmitavāsabhavanabhavyabhittiṣu svacchāsu sva chā yāmavalōkayantyaḥ kr̥tāparastrīśaṅkāḥ katham api pratyānīyantē priyaiḥ priyatamāḥ. yasyāṁ ca divyadēvakulālaṁkr̥tāḥ svargāḥ iva mārgāḥ, satatamapāṁsuvasanāḥ sāgarā iva nāgarāḥ samantavāraṇāni vanānīva bhavanāti, sura sēnānvitāḥ svargabhūpā iva kūpāḥ, adhikaṁdharōddēśamudbhāsayantō hārā iva vihārāḥ. 
 
 
 
 yasyāṁ ca bahulakṣaṇā sudhāvantō dr̥śyantē ’ntaḥ pracurāḥ prasādā bahiś ca vārōndrāḥ. suśōbhitaraṅgāḥ samālōkyantē ’ntaḥ saṁgītaśālā vahiścakrōḍā kamaladīrghikāḥ. bahudhānyaniruddhāḥ kathamapyabhigamyantē ’ntaḥ parayastriyā va hiś ca kṣētrabhūmayaḥ. nānāśukavibhūṣaṇāḥ śāṁbhantē ’ntaḥ labhā vahiś ca sahakā ravanarājayaḥ. sasaugandhikaprasārā virājantē ’ntarvipaṇayō vahiścasalilā śayāḥ. 
 
 
 kiṁ bahunā 
 
 
 bhūmayō vahirantaś ca nānārāmāpaśōbhitāḥ 
 kurvanti sarvadā yatra vicitravayasāṁ mudam 
 
 
 yasyāṁ ca bhaktabhājō dēvatāyatanēṣu dēvatāḥ saṁvidhānā dr̥śyantē haṭṭēṣu vaṇi gjanāḥ. akṣarasāvadhānāḥ kavigōṣṭhīṣu kavayō vilōkyantē dyūtasthānēṣu dyūtakārāḥ. kāntārāgapriyāḥ kariṇō rājadvāraṁṣu saṁcarrānta vēśyāṅgaṇēṣu bhu jaṅgāḥ. 
 
 
 yasyāṁ ca caturudadhivēlāvirājitasakaladharācakracūḍāmaṇau maṇikarmani mitaramyaharmyatayā surapatipurīparābhava kārigyām. avyayabhāvō vyākara gōpasargēṣu na dhanināṁ dhanēṣu. dānavicchitir unmādyatkarikapōlamaṇḍalēṣu na tyāgigr̥hēṣu. bhōgabhaṅgō bhujaṅgēṣu na vilāsilōkēṣu. snēhakṣayō raja nivirāma viramatpradīpapātrēṣu na pratipannajanahr̥dayēṣu. kūṭaprayōgō gītatā naviśēṣēṣu na vyavahārēṣu. vr̥ttikalahō vaiyākaraṇacchātraṣu na svāmi bhr̥tyēṣu. sthānakabhēdaścitrakēṣu na satpuruṣēṣu. 
 
 
 kiṁ bahunā— 
 
 
 tridivapura samr̥ddhispardhayā bhānti yasyāṁ 
 surasadanaśikhāgrēṣvāgrahagranthinaddhāḥ 
 nabhasi pavanavēlla pallavairula sadbhiḥ 
 paramam iha vahantyō vaibhavaṁ vaijayantyaḥ 
 
 
 api ca— 
 
 
 cārvī sadā sadācārasajja majjanasēvitā 
 nagarī na garīyasyā saṁpadā sā vivarjitā 
 
 
 tasyāmāsīnnijabhujagugalavalavidalitasakalavairivr̥ndasundarīnētranīlō tpalagaladvahalavāṣpapūraplavamānapratāparājahaṁsaḥ, sakalajalanidhivēlāvanani khātakīrtistambhabhūṣitabhuvanacalayaḥ, viśvaṁbharābhōga iva bahudhāraṇakṣamaḥ, prāsāda iva navasudhāhārī, ravirivānēkadhāmāśrayaḥ. danujalōka iva sadāna vaḥ strōjanasya, vasiṣṭha iva viśvāmistratrāsajananaḥ, janamējaya iva parīkṣita nayaḥ, paraśurāma iva paraśubhāsitaḥ, rāghava ivālaghukōdarā ḍabhaṅgarañjitajanakaḥ, sumērur iva jātarūpasaṁpattiḥ, tuhinā cala iva puṇyabhāgīrathīsahitaḥ, cintāma ṇiḥ praṇayinām, agraṇīḥ sāṁgrāmikāṇām, upādhyāyō ’dhyayanavidām, ādarśō darśanānām ācāraḥ śauryaśālinām upadēśakaḥ śastraśāstrasya, pari vr̥ḍhō gaḍhaṁprahāriṇām, agragaṇyaḥ puṇyakāriṇām, apaścimō vipaścitām, a pāścātyastyāgavatām, acaramaścāturyācāryāṇām, aparyantabhūbhārādhārasta mbhabhūtabhujakāṇḍakīlitaśālabhañjikāyamānavijayaśrīḥ, śrīvīrasaṁ nasūnuḥ, sa mastajagatprāsādaśiraḥśaṁkharībhūtakāntakīrtidhvajō, rājā, rājyalakṣmīkarēṇu kācāpalasaṁyamanaśr̥ṅkhalaḥ, khalavr̥ndakandaladāvānalō nalō nāma. 
 
 
 yasyēndukundakumudakāntayaḥ sakalalōka karṇapriyātithayō guṇāḥ satatamē kabrahmāṇḍasaṁpuṭasaṁkīrṇa nivāsavyasanaviṣādinaḥ punaranēkabrahmāṇḍakōṭighaṭa nāmabhyarthayamānā iva bhagavatō viśvasr̥jaḥ kamalasaṁbhavasya karṇalagnāḥ svarga lōkamadhivasanti sma. 
 
 
 yasmiṁś ca rājani janitajanānandē nandayati mēdinīm, gītēṣu jātisaṁ karāḥ, tālēṣu nānālayabhaṅgāḥ, nr̥tyēṣu viṣamakaraṇaprayōgāḥ, vādyēṣu daṇḍaka raprahārāḥ puṇyakarmārambhēṣu pravandhāḥ, sāridyūtēṣu pāśaprayōgāḥ, puṣpitakēta kīṣu hastacchēdāḥ, nyagrōdhēṣu pādakalpanāḥ, kañcukamaṇḍanēṣu nētravikartanāni, āsan, na prajāsu. 
 
 
 
 yaś ca kō ’py anyādr̥śa ēva lōkapālaḥ. tathā hi—apūrvō vivudhapatiḥ, adaṇḍa karō dharmarājaḥ, ajaghanyaḥ pracētāḥ anuttarō dhanadaḥ. 
 
 
 yēna pracaṇḍadōrdaṇḍamaṇḍalī viśrāntavijayaśriyā śravaṇōtpaladalāyamāna sāninīmānaluṇṭākalōcanēna pr̥thvī priyā ca kāmarūpadhāriṇī sā tēna bhuktā. 
 
 
 yasyāḥ sakalajanamanōhāriviśēṣakam, pr̥thulalāṭamaṇḍalam, abhilaṣa gīyakāntayaḥ kuntalāḥ, ślāghanīyō nāsikyabhāgaḥ, bahulavalōkaḥ sarōmā likālaṁkāraś ca madhyadēśaḥ, prakaṭitakāmakōṭivilāsaḥ kāñcōpradēśaḥ. 
 
 
 kiṁ bahunā 
 
 
 yasyāḥ kr̥ṣṇāgurucandanāmōdavahulakucābhōga bhūṣaṇā nr̥tyatīvāṅgara rama gīyatayā nirupamā navā yauvanaśrīḥ. 
 
 
 kiṁ cānyat— 
 
 
 anya ēva navāvatāraḥ sa kō ’pi puruṣōttamō yō na mīnarūpadūṣitaḥ, nāṅgīkr̥ta viśvaviśvaṁbharābhārō ’pi kūrmīkr̥tātmā, na varāhavapuṣā klēśēna pr̥thvīṁ vabhāra, na ca narasiṁhaḥ samutsannahiraṇyakaśipuḥ, na balirājabandhana vidhau vāmanō dainyam akarōt, nāpi rāmrō laḍūkēśvara śriyamapāharatū, nāpi buddhaḥ kalkikulāvatārī. 
 
 
 kiṁ bahunā— 
 
 
 dhanyāstē divasāḥ sa yēṣu samabhūd bhūpālacūḍāmaṇi 
 rlōkālōkagirīndramudritamahī viśrāntakī tirnalaḥ 
 lōkāstē ’pi ciraṁtanāḥ sukr̥tinastadvatkrapakē ruhē 
 yairvisphāritanētrapattrapuṭakairlāvaṇyamāsvāditam 
 
 
 api ca— 
 
 
 yē kundadyutayaḥ samastabhuvanaiḥ karṇāvataṁsīkr̥tā 
 yaiḥ sarvatra śalākayēva likhitairdigbhittayaścitritāḥ 
 
 yairvaktu hr̥di kalpitair api vayaṁ harṣēṇa rōmāñcitā- 
 spēṣāṁ pārthivapuṁgavaḥ sa mahatāmēkō guṇānāṁ nidhiḥ 
 
 
 yasya ca yudhiṣṭhirasyēva na kacidapārthō vacanakramaḥ marumaṇḍalamivāpā paṁmānasam, mahānasam iva sūpakāra sāraṁ karma, kārmukam iva satkōṭiguṇaṁ dānam, dānavakulam iva dr̥ṣṭavr̥ṣaparvōtsavaṁ rājyam, rājīvam iva bhramarahitaṁ sarvadā hr̥dayam. 
 
 
 yaś ca paramahēlābhiratō ’py apāradārikaḥ. śāntanutanayō ’pi na kurūpa yuktaḥ. 
 
 
 kiṁ bahunā— 
 
 
 sadāhaṁsākulaṁ vibhranmānasaṁ pracalajalam 
 bhūbhr̥nnāthō ’pi nō yāti yasya sāmyaṁ himācalaḥ 
 
 
 api ca— 
 
 
 nakṣattra bhūḥ kṣattrakulaprasutēryuktō nabhōgaiḥ khalu bhōgabhājaḥ 
 sujātarūpō ’pi na yāti yasya samānatāṁ kāṁcana kāñcanādriḥ 
 
 
 
 tasya ca mahāmahīpatērasti sma praśastistambhaḥ sakalaśrutiśāstraśāsanā kṣaramālikānām, nyagrōdhapādapaḥ puṇyakarmaprarōhāṇām, ākaraḥ sādhuvyava hāraratnānām, induḥ pārthivanītijyōtsnāyāḥ, kandaḥ sakalakalāṅkurakalā pasya, sāgaraḥ samastapuruṣaguṇa maṇīnām, cālānastambhaścapalarājyala damīkarēṇukāyāḥ, sakalabhuvanavyāpārapārāvāranaukarṇadhāraḥ, sudhāmbhōnidhiḍi ēḍīrapiṇḍapāṇḍurayaśaḥ kuśēśayakhaṇḍamaṇḍitasakala saṁsārasarāḥ, sarāgīkr̥ta samastapārthivānujīvī, jīvitasamaḥ, prāṇasamaḥ, hr̥dayasamaḥ, śarīramātra bhinnō dvitīya ivātmā, kulakramāgataḥ, saṁkrāntidarpaṇaḥ sukhaduḥkhayōḥ, svabhāvānu raktaḥ, śuciḥ, satyapūtavākū, kr̥tajñaḥ, brāhmaṇaḥ sālaṅkāyanasya sūnuḥ śrutaśī lōnāma mahāmantrī. 
 
 
 mittraṁ ca mantrī ca suhr̥tpriyaś ca vidyāvayaḥśīlaguṇaiḥ samānaḥ 
 vabhūva bhūpasya sa tasya viprō viśvaṁbharābhārasahaḥ sahāyaḥ 
 
 
 api ca— 
 
 
 brahmaṇyō ’pi brahavittāpahārī strīyuktō ’pi prāyaśō viprayuktaḥ 
 sadvēṣō ’pi dvēṣanirmuktacētāḥ kō vā tāddvagdr̥śyatē śrūyatē vā 
 
 
 atha sa pārthivas tasminn amātyē parijanaparivr̥ḍhē prauḍhapramaṇi niguḍhamantrē mantriṇi tr̥ṇīkr̥tastraiṇaviṣayarasē saurājyarāgajananē jananīyamānē janasya, sarvōpadhā śuddhabuddhau nidhāya rājyaprājyacintābhāramabhinavayauvanārambharama ṇīyē ramyaramaṇījananayanahr̥dayapriyē priyaṅgabhāsi jita madanamahasyapahasita surāsurasaubhāgyayaśasi vismāpitasamastajana manasi lasallāvaṇya puñja parāji  ta sakalasamudrāmbhasi kāntikaṭākṣitacandramasi vayasi vartamānō mā ni tamāmā ninījanayauvana sarvasvaḥ svayamanavarataṁ sakalasaṁsārasukhasaṁdōham anvabhūt 
 
 
 tathā hi— 
 
 
 kadācidanutpannaviṣamaraṇō garuḍa ivāhitāpakārī harivāhanavilā samakarōt. 
 
 
 kadāciñcandramaulir iva madanavāṇāsanātimuktaśarasaṁchāditāyāṁ parvatabhu- vi vijahāra. 
 
 
 kadācidacyuta iva śiśirakamalākarāvagāhanōtpannapulakakōra kitatanurananta bhōgabhāvasukhamanvitiṣṭhat. 
 
 
 kadācannilinayōnir iva rājasabhāvasthitaḥ prajāvyāpāramacintayat. 
 
 
 kadācinmayūra iva kāntōnnamatpayōdharamaṇḍalivilāsēna harṣamabhajat. 
 
 
 kadācinnakṣatrarāśirivāśvinyā sēnayā samanvitō mr̥gānusārī bahuśa ṣvapavanamārga babhrāma. 
 
 
 kadācidāñjanēya ivākṣavinōdamanvatiṣṭhat. 
 
 
 kadāciddvānarēśvara iva sugrīvō vaidēhīti bruvāṇasthālaghukākusthasyārthi naḥ prārthanā kriyatāṁ saphalēti vānarapuṁgavānādidēśa. 
 
 
 kadācinmakarakētana iva sumanasō mārgaṇānvidhāya svaguṇaṁ karṇapūrīca kāra. 
 
 
 kadācid ambhōnidhirivōccaiḥ stananābhiramyāḥ kr̥tānimēṣanayanavibhramāḥ, sakaṁdarpāḥ, siṣēvē vēlāvilāsinīḥ. 
 
 
 kadāciddaśaratha ivāyōdhyāyāṁ puri sthitaḥ sumitrōpētō ramamāṇarāmabha rataprēkṣaṇēna kṣaṇamāhādam anvabhūt. 
 
 
 ēvam asya sakalajīvalōkasukhasaṁtānamanubhavatō yānti dināni. 
 
 
 atha kadācidunnamatpayōdharāntarapataddhārāvalīvirājitāḥ, kamaladala kāntanayanāḥ, suracāpacakravakrabhuvaḥ, vidyunmaṇimēkhalālaṁkāradhāriṇyaḥ, śikhānāmuktakalahaṁsakāḥ, prauḍhakarēṇusaṁcārahā|raṇyaḥ, kamrakaṁdharāḥ, tiraskr̥ taśaśāṅkakāntikalāpāṁcamukhamaṇḍalāḥ sakala jagajjēgīyamānaguṇam imam anupa marūpalāvaṇyarāśirājitaṁ rājānamavalōkayitumivāvataranti sma varṣāḥ. 
 
 
 yatra ca— 
 
 
 ākarārya smarathauvarājyapaṭahaṁ jīmūtanūladhvaniṁ 
 nr̥tyatkē kikuṭumbakasya dadhataṁ mandrāṁ mr̥daṅgakriyām 
 
 unmīlanna va nīla kandaladalavyājēna rōmāñcitā 
 harṣēṇēva samucchritā vasumatī dadhē śilīndhradhvajān 
 
 
 api ca— 
 
 
 parṇaiḥ karṇapuṭāyitairnavarasaprāgbhāravisphāritaiḥ 
 śr̥ṇvantō madhuraṁ dyumaṇḍalamilanmēghāvalīgarjitam 
 śākhāgragra thamānasaurabhabharabhrāntālipālidhvajā- 
 stōṣēṇēva vahanti puṣpapulaka dhārākadasvadrumaḥ 
 
 
 atha kramēṇa— 
 
 
 nīraṁ nīraja nirmuktaṁ nīrajaskaṁ bhuvastalam 
 jātaṁ jātilatāpuṣpagandhāntramadhupaṁ vanam 
 
 
 api ca— 
 
 
 dhutakadamba kadamba kaniṣpatannavaparāgaparāgamamantharāḥ 
 hr̥tatuṣāratuṣā ratirāgiṇāṁ priyatamā marutō marutō vavruḥ 
 
 
 tataś ca tiraskr̥tataraṇitviṣi, vigala dvārivipruṣi, śāntacāta katr̥ṣi, nirvāṇavāraṇavapuṣi, māninōmānagrahagranthimuṣi, janitajavāsakaśuṣi, vidhavavadhūvidviṣi, vardhitamaṇḍūkahr̥ṣi, mudritacandramasi, vidrāṇapaṅkaja sarasi, svādhīnapriyaprēyasi, prōṣitakalahaṁsavayasi, naṣṭanakṣatramaṇḍalamahasi, mēcakitanabhasi, niṣpatannīparajasi, sphuṭaphuṭajarajaḥpusa piñjaritāṣṭadigbhāsi, bhā(1 ) surasuracāpacakrabhr̥ti, mayūramadakr̥ti, mahiṣaśōṣahr̥ti, vistaratsa riti, vidyōtamānavidyuti, vahanmanda mēghaṁkaramaruti, hr̥pyatkr̥ṣāṇayōṣiti, puṣpya tkēta kīgandhapānamattamadhukr̥ti, prō dubhūtabhūruhi, daridranidrā duhi, sa garvagōduhi, kadamcastamvālambimadhulihi, mudi tamadanāṭṭahāsāyamānaghana nādamuci, pacyamānajambūphalaśyāmalitavanāntararuci, racitapānthasārthaśu ci, śrūyamāṇamadamadhuramayūravāci, vini drakōśātakīśālini, yūthi  kājālini, navamālikāmālini, kandalabhāji, pacya mānajambūtaruvana rājibhrāji, bhikṣākṣaṇakṣapita parivāji, śāntasāraṅgaruji, nīḍa nirmāṇākula bālabhuji, sāndrēndragōpayuji, ścyōtatta māladhārāgr̥hasadgaśi, śyāmāya mānadaśadiśi, divāpi śrayamāṇarajaniśaṅkākulacakravāka cakrakruśi, śa  kaṭasaṁcārarudhi, palacitavīruci, viśrāntajiṣṇudamāpālayudhi, kṣīṇōkṣakṣudhi, kṣīrasamudranidrāṇabāṇavāhucchidi, sindhurōghōbhidi, davadahananudi, vira himanastudi, janitajanamudi, tāpicchacchāyānucchēdini, channakuṭīmadhyabadhya mānavājini, vikasitaba kulavana virājini, sīrasīmantitagrāmasīmani, vi jayamāna manōjanmani, jātē jagajjīvini, jīmūtasamayē kadācid ambhasi divasē mr̥gayāvanapālakaḥ praviśya rājānaṁ vijñāpayāmāsa. 
 
 
 ‘dēva, 
 
 
 kiṁ syā dakhanaparvataḥ sphaṭikayōrdvandvaṁ dadhadīrghayō- 
 rambhōmēduramēgha ēṣa kimuta śliṣyaduvalākādvayaḥ 
 śunyaḥ kiṁ nu karēṇa kuñjara iti bhrānti samutpādaya- 
 daṁṣṭrādvandvakarālakālavadanaḥ kōlaḥ kutō ’py āgataḥ 
 
 
 tataś cāsau— 
 
 
 bhindankanda kasērukandalabhr̥taḥ snigdhapradēśān bhuvō 
 bhañjannañja naśailaśr̥ṅgasadr̥śaḥ phullallatāmaṇḍapān 
 mandaṁ mandaralīlayābdhisadr̥śaṁ mathnaṁś ca līlāsaraḥ 
 krōḍaḥ krīḍati bhāyayann iva bhavatkrōḍāvanē rakṣakānū’ 
 
 
 rājā tu tadākarṇya cintitavān— 
 
 
 ‘acchācchēḥ śukapicchagucchraharitaiśchannā vanāntāstr̥ṇaiḥ 
 sēvyāḥ saṁprati sāndracandrakikulairuttāṇḍavairmaḍitāḥ 
 yēṣu kṣīravipāṇḍu palavalapayaḥ kallōlayantō manā 
 gvātā vānti vinidrakēta kavanaskandhē luṭhantaḥ śanaiḥ 
 
 
 mādyanti ca tēṣu saṁprati prōthinaḥ. tadyujyatē vihartum’ ity avadhārayannāhūya bāhukanāmānaṁ sēnāpatimādidēśa. 
 
 
 ‘bhadra drutamanuṣṭhīyatām, samādiśyantāṁ kr̥tavairivi pattayaḥ pattayaḥ, paryārayantāṁ manasturagāsturagāḥ, sajjīkriyanta. ni javēganirjitamāta riśvānaḥ śvānaḥ, samārōpyantāmapanītāhitāyūṁṣi dhanūṁṣi, gr̥hyantāṁ nirmathita prōthiyūthapāśāḥ pāśāḥ’ iti. 
 
 
 atha maulimilanmukulitakarakamalayugalēna sēnāpōtanā ‘yadājñāpayati’ dēvaḥ ity abhidhāya tvarayā tathā kr̥tē sati. 
 
 
 svayam api— 
 
 
 nirmāsaṁ mukhamaṇḍalē parimitaṁ madhyē laghu karṇayōḥ 
 skandhē bandhuramapramāṇamurasi snigdhaṁ ca rōmōdgamē 
 pīnaṁ paścimapārśvayōḥ pr̥thutaraṁ pr̥ṣṭhē pradhānaṁ javē 
 rājā vājinamārurōha sakalairyuktaṁ praśastaiguṇaiḥ 
 
 
 āruhya ca kramēṇa kārdamikakarpaṭāvanaddhamūrdhajairdaṇḍakhaṇḍapāṇibhiḥ krū rakarmōcitākārairvāgurāvāhibhiranantaiḥ kr̥tāntadūtair iva pāśahastaiḥ pāparddhikaira nugamyamānaḥ, dūrādunnamitakandharaistathōrdhva karṇa saṁpuṭairakāṇḍōḍḍīnaprāṇair iva vana prāṇibhirākarṇyamānaharṣitahaya hēṣāravaḥ, pavanakampitataruśākhāgrapallavavyājēna dūrādēvōtkṣiptahastābhiruḍḍīyamānaśakunikulakōlāhalacchalēna bhayānnivāryamāṇa iva vanadēvatābhiḥ, abhimukhāgatairunmiṣattarupuṣpaprakarama karanda vinduvarṣavāhi bhirva navināśaśaṅkitairardhyamivōpapādayadbhiruparudhyamāna iva vanamārutaiḥ” unnidra sāndrakusumakēsarāṅkurajālajaṭilābhirbhayādudgatarōmāñcaprapañcābhirivōddhā ntabhr̥ṅgaravagadgadaruditēna niṣidhyamāna iva vanavīrudbhiḥ, udbhinnabhāsvadamandaka ndalāvalōkanēnānandyamānaḥ bhvānugatō ’py aśvānugataḥ sagajamadhyagajaṁ tadvanamā sasāda. 
 
 
 tataś ca kēcidudyatparaśvadhā gaṇapatayaḥ, kē ’pi dr̥ṣṭasiṁhikāsutavikramāḥ śaśadharāḥ, kē ’pi pāśapāṇayō jambukadikpālāḥ, kē ’pi harimargānusāriṇō valabhadrāḥ, kē ’pi cakrapāṇayō madhusūdanāḥ, kē ’pi śivāgamāvartinō raudrāḥ, kē ’py āhitāgnayō vipralōkāḥ, kē ’pi khaṇḍitāñjanāgharapravālāḥ prabhakhanāḥ, kē ’py utkhātadantidantamuṣṭayō nistriṁśāḥ, tasya pr̥thvīpatērākulitaśvāpadāḥ padātayō vanaṁ rurudhuḥ. 
 
 
 tataś ca taiḥ kriyantē vikalabhā vananikuñjāḥ kuñjarāśca, priyantē ’nēkadhārayā tipātinaḥ khaḍgāḥ khaḍginaśca, kr̥pyantē krūjantaḥ kōdaṇḍadaṇḍā gaṇḍakāśca, vikṣipyantē paritaḥ śarāḥ śarabhāśca, bhajyantē taravastaṁrakṣavaś ca. 
 
 
 kṣaṇēna ca patanti pīvarā varāhāḥ, sīdanti dantinaḥ, virasaṁ rasanti sātaṅkā raṅkavaḥ, prakāśailaṁ śailaṁ bhayādārōhanti rōhitāḥ, śarasaṁghātaghūrṇitā yānti mahīṁ mahiṣāḥ, durgasaṁśrayaṁ śrayantē taralita nētrāścitrakāḥ, tvaritataraṁ tara ntīvōtpatantō nabhasi nijajavanirjitaturaṁgāḥ kuraṅgāḥ. 
 
 
 tatra ca vyatikarē— 
 
 
 jātākasmikavismayaiḥ kim idam ity ākarṇyamānaḥ suraiḥ 
 saṁtrāsōjjhita karṇatālacalanāndigdantinaḥ kampayana 
 jantūnāṁ janitajvaraḥ sa mr̥gayākōlāhalaḥ kō ’py abhū 
 dyēnēdaṁ sphuṭatīva nirbharabhr̥taṁ brahmāṇḍabhāṇḍōdaram 
 
 
 
 rājāpyēkaśaraprahārapātitamattamātaṅgaḥ sarvatō vihāriharihariṇaśaśaka śambaravarāhahanana hēlathā vicarannitastatastaruṇataratamālamañjarījālanīlōdughu· ṣita skandha kēsaramūrdhvastabdhakarṇasaṁpuṭa maśvacakāya krudhyantamāghūrṇitaghōṇamanava ratakr̥taghanaghōragharghararavamutkṣiptapucchaguccha mabhimukhamē kasminn atisāndrabhadramustā stambabhāji paṅkilapalabalapradēśē taṁ śūraśūkaramaparam iva davadahanadagdhādrimadrā kṣītū. 
 
 
 dr̥ṣṭvā ca racitaśarasandhānalāghavō rāghava iva rākṣasēśvarasya tasyōpari pariṇaddhavividhapattraiḥ patattribhirabhyavarṣat. 
 
 
 tatra ca vyatikarē— 
 
 
 kima śvaḥ pārśvēṣu plavanacaturaḥ kiṁ nu nr̥patiḥ 
 śarānmuñcannuccaiścalatarakarākr̥ṣṭadhanuṣā 
 kimālōlaḥ kōlaḥ parihr̥taśaraḥ śauryarasikō 
 na jānīmastēṣāṁ ka iha paramō varyaṁta iti 
 
 
 api ca— 
 
 
 aja  ni janita pr̥thvīmaṇḍalōtpādakampaṁ 
 kimapi calitaśailaṁ dvandvayuddhaṁ tayōstat 
 skhalitaturagavēgō vismayēnaiṣa yasmi- 
 ndinapatir api śauryāścaryākṣī vabhūva 
 
 
 a  tha kathamapi nāthaṁ prōthiyūthasya jitvā 
 jvarita iva viśālaṁ sālasaḥ sālamūlē 
 sukhamabhajata rājā rājamānaḥ śramāmbhaḥ- 
 kaṇakalitakapōlālōlalīlālakēna 
 
 
 
 tatra ca sthitaṁ śramamukulitanayanāravindam āndōlayantaḥ kusumitata rūn, taralayantaḥ śikhiśikhaṇḍamaṇḍalāni, tāṇḍavayanta stanulatāpallavaniva hān, vahantō vahannirbharajalaśiśiraśī kara nikarān, karālayantaḥ kuṭaja kuḍūmalāti, makarandavindumucōṁ mandamānandayāmāsuḥ kampitanīpavanāḥ pavanāḥ. 
 
 
 anantaramanavaratakarālakā kakaulēyakakulakavalanākulita kōlakariku raṅgakaṇṭhīravakiśōradvaṣatpr̥ṣṭadhāvitē paritaḥ parijanē, janita vividhamr̥gavadhūva dhavyādhīnvyādhānnivārayitumivāntarāntarā prasārita karē madhyasthatāṁ gatavati -gabhastimālini, sahasaṁvardhita mr̥gavināśaśōkabharād iva vanavīrudhāṁ patatsu puṣpalōcanēbhyō vāṣpēṣviva madhyāhnōṣṇavilīnamakarandavinduṣu, śrayamāṇēṣu vanadēvatānāṁ vanavimardōpālambhēṣviva tarukhaṇḍōḍḍīna vividhavihaṅgavirutēṣu, vighaṭṭitāka kuraṅgakuṭumbinīka ruṇakūjitavyājēnānyāyam iva pūtkurvatīṣu vana rājiṣu, itastataḥ saṁcarac ca ṭulataraturaṅga khuraśikhara śikhōtkhātadharaṇimaṇḍa lāina vināśavārtā gaganacarēbhyaḥ kathayitumivōtpatitē ’mbaratalamakr̥tapari trāṇē ca mūrchita iva punaḥ punaḥ patati bhuvi bhavanapārāvatapatatripatradhūsarē dhūlipaṭalē, sakampakapikalāpōllalanalulita tarutaruṇamakharīpuñjanikusādudvē jitē mañju guñjati canāntaramaparamuñcalitē cañcalacañcarīkacakravālē, cakama ṇakramēṇa ca saṁpannē sainyasya śramāvasarē tasyaiva sarasasaralaśāladrumasyāgha stānniṣarāṇē śramabhāji rājani. 
 
 
 akasmātkutō ’pi— 
 
 
 callīvalkapinaddhadhūsaraśirāḥ skandhē dadhaddaṇḍakaṁ 
 
 grīvālamvitasr̥nmaṇiḥ parikuthatkaupīnavāsāḥ kr̥śaḥ 
 ēkaḥ kō ’pi paṭañcaraṁ caraṇayōrvadhvādhvagaḥ śrāntavā- 
 nāyātaḥ kramukatvacā viracitāṁ bhikṣāpuṭīmuddahan 
 
 
 āgatya ca rājānamavalōkya savismayamēṣa cintayāṁcakāra. 
 
 
 ‘avajaśrīsubhagaṁ yugaṁ nayanayōmaulir mahōṣṇīṣavā- 
 nūrṇārōmasakhaṁ mukhaṁ ca śaśinaḥ pūrṇasya dhatta śriyam 
 padmaṁ pāṇitalē galē ca sadr̥śaṁ śaṅkhasya rēkhātrayaṁ 
 tējō ’py asya yathā tathā sajaladhēḥ kō ’py ēṣa bhartā bhuvaḥ 
 
 
 tadēvaṁvidhāḥ khalu mahanīyā mahānubhāvā bhavanti’ ity ēvam avadhārya samupa sr̥tya ‘svasti svakāntinirjitamakaradhvajāya tubhyam’ ity avādīt. 
 
 
 rājāpi savismayamanā manāgunnamitamastakaḥ svāgatapraśnēnābhinandya ‘tīrthayātrika, kutaḥ praṣṭavyō ’si. kva ca kiyañcādyāpi gantavyam. upaviśa. viśramya kathaya kāścid apūrvā kiṁvadantīm. anēkadēśadgaśvānaḥ kilāścaryada śinō bhavantīti. na cākasmikaṁ darśanamapūrvaḥ paricayaḥ svalpā prītirityē kamapyāśaṅkanīyam. apūrvadarśanē ’pi na jātyā maṇayaḥ svacchatāmapahuvatē. tadēhi. muhūrtamēkatra gōṣṭīsukhamanubhavāvaḥ’ ity ēnam avādīt. 
 
 
 asāv api ‘apūrvakautukakathākarṇanarasika, śrūyatāṁ yady ēvam’ ity abhidhāya sukhōpaviṣṭasyāsya samīpē svayamupaviśya kathayitumārabhata. 
 
 
 ‘asti svargasamaḥ samastajagatāṁ sēvyatvasaṁkhyāgraṇī- 
 dēśō dakṣiṇadiṅmukhasya tilakaḥ strīpuṁsaratnākaraḥ 
 
 yasmiṁstyāgamahōtsavyasanibhirdhanyairaśunyā janai- 
 ruddēśāḥ spr̥haṇīyabhāvabharitāḥ kaṁ nōtsukaṁ kurvatē 
 
 
 kathaṁ cāsau na praśasyatē. 
 
 
 yatra tripurapurandhrirōdhatilakahāriṇā harivirañcincūḍāmaṇimarīci cakracakōra cumbita caraṇanakhacandrarucinicayēnaṁ bhagavatā sēvyatē sēvyatayā pahasitakailāsaśrīḥ śrīśailaḥ śūlapāṇinā. 
 
 
 yatra ca vikacavividhavanavihārasurabhisamīraṇāndōlitakadalīdalavya janavījyamānanidhuvana vinōda khēdavidrāṇa nidrā ludraviḍa mithuna sanāthaparisarāḥ sarasaghananiculatala calañcakōracakravāka kulakapiñjalamayūrahāriṇyō nākalō kakamanīyatāṁ kalayanti kalamakēdārasārāḥ sarasasahakārakāraskarāḥ kāvēḥ rītīrabhūmayaḥ. 
 
 
 kiṁ bahunā— 
 
 
 astu svasti samastaratnanidhayē śrīdakṣiṇasyai diśē 
 svargaspardhisamr̥ddhayē hr̥dayahr̥drōdāvarīrōdhasē 
 yatra trastakuraṅgakārbhakadvaśaḥ saṁbhōgalīlābhuvaḥ 
 saukhyasyāyatanaṁ bhavanti rasikāḥ kaṁdarpaśastraṁ striyaḥ 
 
 
 tatra praṇatasurāsuraśiraḥśōṇamarīcicayavahalakuṅkumānulēpapallavi tapādāravindadvayasya krauñcabhidō bhagavataḥ sugandhigandhamādanādhivāsinaḥ skanda dēvasya darśanārthamitō gatavānasmi. 
 
 
 tasmāc ca nivartamānēna kvacid ēkasminn adhvarōdhini nyagrōdhapādapatalē dīrghā dhvaśrāntēna viśrāmyatā mayā śrūyatāṁ yadāścaryamālōkitam. 
 
 
 
 pratilalitapadavinyāsasārasādhusindhuravadhūskandhamadhirūḍhā, prauḍhasakhīsa hāyaprāyā, prāntapataccārucāmaramarunnartitāla kavallarī, karṇakuvalayālaṁkāradhā riṇī, rucirarucimaccaraṇanupūrā, puraḥ sarasarāgagāndharvika kaṇṭhakandaravi niḥsaratsarasagītaprēṅkhōlanaprayōgēṣu dattāvadhānā, nētrē manāṅgōlayantī, śriyamā rāmāyūrātapatramaṇḍalā, maṇḍalitamadanacāpacakravakrabhrūḥ, bhūpālaputrikā kāpi kvāpi kutō ’py uccalitā tad ēva nyagrōdhapādapacchāyāmaṇḍapamaśiśriyat. 
 
 
 tāṁ cālōkya cintitavānasmi vismitamanāḥ. 
 
 
 kiṁ lasmīḥ svayamamāgatā muraripōrdēvasya vakṣasthalā- 
 tkō pātpatyurutāvatāramakārōdēvī bhavānī bhuvi 
 śyāmāmbhōjasadkṣapadamalacalannētrāmimāṁ paśyatō 
 dhātastāta karōṣi kiṁ na vadanē cakṣuḥ sahasraṁ mama 
 
 
 api ca— 
 
 
 indōḥ saundaryamāsyaṁ kalayati kamalaspardhinī nētrapatrē 
 kālindyāḥ kuntalālī tulayati vibhavaṁ bhavyabhaṅgaistaraṅgaiḥ 
 tasyāḥ kiṁ ślāghyatē ’nyatsubhagaguṇanidhēḥ kāvyapūrvaiva yasyāḥ 
 puṣpēṣōrvaijayantī jayati yuvajanōnmādinī yauvanaśrīḥ 
 
 
 api ca— 
 
 
 ākāraḥ sa manōharaḥ sa mahimā tadbhavaṁ tadvayaḥ 
 sā kāntiḥ sa ca viśvavismayakaraḥ saubhāgyabhāgyōdayaḥ 
 
 ēkaikasya viśēṣa varṇana vidhau tasyāḥ sa ēva kṣamō 
 yasyāsminn uragaprabhōr iva bhavējihvāsahasradvayam 
 
 
 sāpi yathā tvam idānīṁ mām iha pr̥cchasi tathārdhapathamilitaṁ kaṁcid udīcī namadhvagaṁ dakṣiṇasyāṁ diśi prasthitamādarēṇa pr̥cchantī muhūrtam iva tatraiva viśra mitum ārabhata. 
 
 
 śrutaścāyaṁ mayāpi tēna tasyāḥ puraḥ kasyacidudīcyanarapatēḥ lādhyamāna kathāvaśēṣālāpaḥ. 
 
 
 tasminsmitamukhē yūni yūpadīrghabhujahayē 
 tē dhanyā nyapatanyēṣāṁ kaṁdarpasadvaśē dvaśaḥ 
 
 
 kiṁ bahunā— 
 
 
 sā tvaṁ manmathamañjarī sa ca yuvā bhr̥ṅgastavaivōcitaḥ 
 ślāghyaṁ tadbhavatōḥ kim anyadaparaṁ kiṁ tvētadāśāsmahē 
 bhāgyairyōōgyasamāgamēna yuvayōrmānuṣyamāṇikyayōḥ 
 śrēyān astu vidhērvicitra racanāsaṁkalpaśilpaśramaḥ 
 
 
 tanna jānē sa kaḥ sukr̥tī tēna tasyāḥ śravaṇādēvōllasadbahulapulakāṅkurō tambhitāṁśukāyāḥ purō vistarēṇaivaṁ varṇitaḥ. 
 
 
 na ca mayāpi vismayavismr̥tavivēkēna kēyaṁ kasyēyaṁ kutra kutō vā prasthi tēti praśnāgrahaḥ kr̥taḥ. kēvalamadr̥ṣṭapūrvarūpōtpannākasmika kautukātirēkāsta mitasamastānyavyāpārēṇaikāgratayā grahaniruddhanēvāndhēnēva mūkēnēva mūrchitēnēva viṣavighūrṇitēnēva stōbhastambhitēnēva gatāyām api tasyāṁ tēnādhvanīnēna saha tatraiva nyagrōdhatarutalē suciramāsitamāsīt. 
 
 
 tadāyuṣyannēṣa kathitaḥ svavr̥ttāntaḥ. 
 
 
 tasyāṁ diśi tayā sakalajagajjyōtsnayā, asminn api dēśē niḥśēṣajanana yanakumudēndunā tvayā dvaṣṭēna, dr̥ṣṭa yaddūṣṭavyam. abhūc ca mē ślāghyaṁ janma. jātē kr̥tārthē cakṣuṣī. saṁpannaḥ saphalaḥ paribhramaṇaprayāsaḥ. 
 
 
 tad idānīṁ kim anyat. 
 
 
 
 anumanyasva svaviṣayagamanāya mām’ ity abhidhāya vyaraṁsīt. 
 
 
 rājāpyētadākarṇya cintitavān. 
 
 
 strīmāṇikyamahākaraḥ sa viṣayaḥ pānthō ’vyayaṁ tathyavā- 
 vyāpārō ’pi vidhēvicitraracanastatki na saṁbhāvyatē 
 ki tvāścaryamaddaṣṭarūpavibhavāvyākarṇyamānā satī 
 kāntētyunnatacētasō ’pi kurutē nāmnaiva nimnaṁ manaḥ 
 
 
 tathā hi— 
 
 
 nō nētrāñjalinā nipītamasakr̥ttasyāḥ svarūpāmr̥taṁ 
 nō nāmānvayapallavō ’pi ca mayā karṇāvataṁsīkr̥taḥ 
 citraṁ cumbati cumbakāśmakamayō yadvadvalāddūrata- 
 stadvattarjita dhairyam ētad api mē tasyāṁ manō dhāvati 
 
 
 sō ’yaṁ durlabhēṣvanurāgaḥ puṁsām, ajvara masvāsthyam, adaurgatyaṁ dauḥ sthyam, aviṣāsvādanamāghūrṇanam, asādhvasaṁ kampanam, anātmavikraya pā ravasyam, ajaraṁ jāḍyam, anindhanaṁ jvalanam, alagnagrahamunmādanam, avā tyāghātamudbhapaṇam, amaunaṁ maukyam, ahīnaśruti bādhiryam, anaṣṭadr̥ṣṭikama ndhatvam, askhalitamanōrathaṁ manaḥstambhanam, amantra āvēśaḥ. 
 
 
 sarvathā namaḥ susthitajanadurjanāya manōjanmanē, yasyāyamēvaṁvidhō vyāpā raḥ" ity avadhārayannavatārya sarvāṅgēbhyō bhūṣaṇāni tasmai sadayamadāt. 
 
 
 taistairālāpaiḥ sthitvā ca kaṁcit samayam imam atha yathāprasthitaṁ pānthaṁ kathama pi prēṣayāmāsa. 
 
 
 svayam api tatkālāntarālamilitairnakṣatrair iva sārdramr̥gaśirōhastaiḥ saśravaṇa citrakr̥ttikōpaskaravāhibhiḥ pāpaddhikaparijanairanugamyamānō rājā nijāvā samayāsīt. 
 
 
 tataḥ prabhr̥ti ca— 
 
 
 hr̥dyōdyānamaruttaraṅgitasarinīrē tarūṇāmadha- 
 stalpē ’nalpasarōjinīnavadalaprāyē ’pi khinnātmanaḥ 
 dhīrasyāpi manāṅmanastr̥ṇakuṭīkōṇāntaralē balā- 
 lagnō ’sy ēti vibhāvyatē paravaśairaṅgairanaṅgānalaḥ 
 
 
 ēvam asya— 
 
 
 punar api tadabhiśān pr̥cchataḥ pānthasārthān pratipathamatha yūnō yānti tasya kramēṇa 
 haracaraṇa sarōjadvandvamudrāṅkamaulērmadanamadanivāsā vāsarāḥ prāvr̥ṣēṇyāḥ 
 
 iti śrītrivikrama bhaṭṭaviracitāyāṁ damayantīkathāyāṁ haracaraṇasarō jāṅkāya prathama ucchāsaḥ samāptaḥ 
 
 
 
	atha dvitīya ucchvāsaḥ
	 
 atha kadācidavagaladbahalaparimalamiladalikulākulitakuṭajakadambakusuma karṇapūraśunyakānanāsu, viśrāmyanmadamukharamayūrarasanāvalī kalakkaṇitāsu, vi ralatarataḍillatālalitalāvaṇyāsu, vigatahaṁsadvijarājiṣu, patatpayōdharāsu, kṣīṇaśukrāsu, vr̥ddhāsviva gataprāyālu varṣāsu, ratimakurvāṇā madakalakalahaṁ sahāsahāriṇyāmutsukastaruṇyāmivāgatāyāṁ, śaradi, dviradamadagandhasambandhā nudhāvitē kusumitasaptacchadacchāyāsu visphūrjati rōṣōdbuṣita kēsarakarālakaṇṭhē kaṇṭhīravakadambakē, gr̥hadīrghikāmr̥ṇālikākāṇḍakhaṇḍana birāmaramaṇīyamunna datsu śaratsamayapravēśamaṅgalamr̥daṅgēṣviva haṁsamaṇḍalēṣu, smaraśaranikaranirmathi tapānthasārthaprahārarudhiraniṣyandabindusaṁdōha iva vanasthalīṣūnmipati bandhura bandhūkakusumaprakarē, prasarantīṣu śaralakṣmīpravēśānandavandanamālāsu niḥśaṅkaśu kakulāvalīṣu, dhūyamāṇāsu smaharājarājyavijayaghōṣaṇāsu pakkakalamagandha śālipālikābālikāharṣagītiṣu, śaracchīkaṭākṣēṣūnmīlatsu nīlanīrajēṣu, kvaṇati varṣāvadhūprasthānapaṭahē ṣaṭcaraṇacakravālē, prabhāta iva ghanatimiravirā maramaṇīyē jātē jalanidhiśayanaśāyiśārṅganidrādruhi vinidrasāndrasarasasarō jarājirājitasarasi śaratsamayē’ sa mahīpatiḥ samāsannavanavihārikiṁnarami thunēna gīyamanam idam anaślīlaṁ ślōkatrayam aśr̥ṇōt. 
 
 
 dhanyāḥ śaradi sēvantē prōllasaccitraśālikān 
 prāsādāntrīsakhāḥ paurāḥ kēdārāṁś ca kr̥ṣīvalāḥ 
 
 
 namitāḥ phalabhārēṇa na mitā śālimañjarīḥ 
 kēdārēṣu hi paśyantaḥ kē dārēṣu viniḥspr̥hōḥ 
 
 
 prāvr̥ṣaṁ śaradaṁ cāpi bahudhākāśahāriṇīm 
 vilōkya nōtsukaḥ kaḥ syānnarō nīrajasaṁgatām 
 
 
 anēnaṁ mr̥dumūnātaraṅgaraṅgitākṣarēṇa śravaṇapathaprathamapriyātithinā ślō katrayēṇa viṣaviṣamaviṣayavair asyavratavratatikaṭhina kuṭhārēṇa, dāraparigrahaparāṅmu khō ’pi śr̥ṅgāraśr̥ṅgiśr̥ṅgamuttuṅgamārōpyamāṇastadēvōdyānamamanda mandāramakarandā mōdamattamadhukaramadhurabhaṁkāraramaṇīyam upāsitum ārabhata. 
 
 
 prathamasaṁmukhaprēṅkhitēna calañcandanā mōdana ndināndōlanavēgavitrasta kusumi tata ru śikhara supta surataśramakhinnakinarī niviḍatara parirabhyamā ēkiṁnaranamaskr̥ tēna krīḍākamaladīrghikātaraṅgōtsaṅgaraṅgataruṇatāmarasarasavisarōdgārahāriṇā yauvanamadaniruddhanaiṣadhīdhammi lavallarīcalanavilāsalāsa kēna vanamārutēnōtpula kitatanuḥ stōkamantaramatikramya ‘dēva, bhavadvairivadhūvadanē vanē ca nāraṁgatarūpa śōbhē bhāṁnti gaṇḍaśailasthalālaṅkāradhāriṇyō lōbhralatāḥ, nāgarucitāścanda napatrabhaṅgāḥ, nālikēra citastilakaḥ, navā dr̥ṣṭipathamatratarati ghanāñjanayaṣṭikā, nābhiramyā nīlatamālakā, nādhīrakr̥tastāmvūlīrāgaḥ, pallavitamētadgaśyatē  ’śōkajālam. itaś ca kāñcanagirir iva suracitaḥ krōḍāparvataḥ. itaś ca gūrja rakūrcamivākhaṇḍitapravālaṁ vālaśālavanam. itaś ca bhavadvairinagaramivānēka vidhavakulasaṁkulaṁ kūpakulam. itaś ca dhūrjaṭijaṭājūṭa iva puṁnāgaṁvēṣṭitō vā pōparisaraḥ. itaś ca kurusēnēva kr̥tāśvatthāmahitā ca krīḍāsaritpulinapā liḥ. iti bhaṅgaślēṣōktikuśalayā vanapālikayā nivēdyamānāni vanavinō dasthānānyavalōkayāṁcakāra. 
 
 
 
 calaccakōracakravākacakracañcucañcalacañcarīkacaraṇacūrṇitacampakā kuramaricamañjarīdaladanturēṣa vanamārgēṇa stōkamantaramatikrāntastayā punarēvaṁ babhāṣē. 
 
 
 ‘dēva, purandarānandinandanōdyānaspardhinō ’sya vanasya kiṁ kiṁ varṇyaṁtē. 
 
 
 yatra trijaṭāśrayamanēkajaṭāḥ, sphuradē kapuṣpa kramanēkapuṣpāḥ, samudvējitarā mamānanditarāmāḥ, samupahasanti laṅkēśvaraṁ taravaḥ. 
 
 
 yasmiṁś ca mattamayūrahāriṇi bhadrabhujaṅgaprayātē vicitrakrauñcapadē chandaḥśā stra iva vaitālīyaṁ mālinī śikhariṇī puṣpitāgrā ca dr̥śyatē vividhā jā tiḥ. 
 
 
 yasmiṁś ca ēkabhīmārjunavinirjitānākrāntānē kabhīmārjunāḥ, kōpi taikana kulānāiditānē kunakulā, sahadēvēnaikēna spardhamānānanēkaiḥ sahadēvaiḥ saṁgatāḥ. na bahu manyantē kuruvīrānvīrudhaḥ. 
 
 
 kiṁ cānyad avalōkayatu dēvaḥ— 
 
 
 paṭalamalikulānāmunna manmēghanīlaṁ bhramadupari tarūṇāṁ puṣpitānāṁ vilōkaya 
 
 mr̥dumadakalakēkānirbharō nr̥tyasaktastaralayati kalāpaṁ mandamandaṁ mayūraḥ 
 
 
 api ca— 
 
 
 bhrābhyadvirēphāṇi vikāsabhākhi saṁyōjya puṣpāṇi śilīmukhēṣu 
 iha sthitaḥ sarvajagajjayāya dhanuḥśramaṁ puṣpaśaraḥ karōti 
 
 
 itaś ca 
 
 
 hariti harigrayūthaṁ yūthikājālamutē kusumajamadhuvindusyandasaṁdōhabhāji 
 madhuramadhukarālīgītadattāvadhānaṁ likhitam iva na dūrvāpallavānullunāti 
 
 
 itō ’pi 
 
 
 sō ’yaṁ krīḍācalō bhavya lōbhavyasanavarjita 
 yasminn āsannasāraṅgā sāraṁ gāyati kiṁnarī 
 
 
 rājatē rājatēnāyaṁ sānunā sānunāyakaḥ 
 yasmin niśamya gāyantaṁ kiṁnaraṁ kiṁ na ra॑syatē 
 
 
 
 itaścāsya— 
 
 
 janayati jalabuddhiṁ bālalīlāmr̥gāṇā- 
 mayam iha paṭukāntiḥ sphāṭikō bhittibhāgaḥ 
 iha haritamaṇīnāmullasantō mayūkhāḥ 
 sarasanavatr̥ṇālīlōbhamutpādayanti 
 
 
 iyaṁ ca— 
 
 
 gauravaṁ gauravaṁśasya parvataḥ parvatasthalē 
 bhramarī bhramarīṇasya kurutē ’kurutēna tē 
 
 
 api ca — 
 
 
 iha kavalita kandaṁ kandarē kanda linyāṁ bhuvi viracita kēli krīḍati krōḍayūtham 
 iha sarasijagarbhabhrāntabhr̥ṅgaṁ kuraṅgāḥ sarasi saralayantaḥ kaṁdharāṁ kaṁ dhayanti 
 
 
 iha punaraniśaṁ niśamya bhinnadumamukulāni kulāni ṣaṭpadānām 
 śrutisukhakaraṇaṁ raṇanti vīṇāṁ tadanuguṇāṁ guṇayanti kiṁnarēndrāḥ 
 
 
 itaś ca krīḍācalasthalakamaladīrghikātīratarutalamanusarata dēvaḥ. 
 
 
 yatra ca— 
 
 
 vahati navavikāsōllā sikiṁjalkalubhyanmadhukarakr̥tagītā narttayannajarājīḥ 
 
 canakarimadagandhaspardhisaptacchadālī kusumajakaṇaśāraḥ śāradīnaḥ samīraḥ 
 
 
 rājā tu tēna tasyāḥ sakalalalitavana pradēśaprakaṭanapriyālāpaprapañcēna paritōṣitaḥ ‘sādhuḥ bhōḥ sārasikē subhāṣitamañjari, sādhu. gr̥hāṇa pāritō bikam’ ity abhidhāya sarvāṅgīṇābharaṇapradānēna prasannānanāṁ tām akarōt. 
 
 
 tataś ca saṁcaraccaṭulabhr̥ṅgavihaṁgavēgavēladvakulacampakacūta candana mandarāma ndasyandamāna makarandēvindurūṁdōhā ḍamba ritākāṇḍaprāvr̥ṣi, pralasvatāmbūlavallī calayitanitamva nimba kimva jambī ra jambūstamba kadambakē, kusumita karavīravīru dhi kōrakitakarasāñjananikuñja śikṣā naśukakapiñjalē, jaladasamayanīradanīlata matamālatalatāṇḍa vitaśikhaṇḍini, maṇḍalitamadakalakalahaṁsōttaṁsakamalavā pīmaṇḍitē, mañjaritasinduvāra sundarāmōdanandini mandataramārutāndōlanavi lōlakaṣa kōlakkuṭmalaphalanālikēralavaṅgapūgapuṁnāganāraṅgaraṅgitavihaṅgē bhr̥ṅgamu khanakharapañjarajarja ritasarjakhajū ramañjarārajaḥpuñjapāṁsulabhuvi, bhuvō bhūṣaṇāyamānē, sarvatunivāsanāmani vanē vihatu bhārata. 
 
 
 tatra ca vyatikarē pralayapracaṇḍapavanōlāsitatanutu hinācalagaṇḍaśailalī lāmākalayantaḥ, mandamaruttaraṅgitatanutaraśaradabhravibhramāyamāṇāḥ, suracāraṇēndra vikṣōbhitagagana mandākinīpatatpāṇḍuraḍiṇḍīrapiṇḍapaṭalāni viḍambayantaḥ, śakalōditēndumaṇḍalasahasrasaṁvāditām iva gaganamāpādayantō, mandara giripa rikṣēpakṣubhitakṣīravāridhidūrasamucchalita dugdhakallōlalīlāṁ darśayantaḥ śēṣā hiphaṇacakravāladhavalāḥ, pramuditaharāgr̥hāsalavā iva mūrtimantaḥ patantaḥ, a mandamandrakōlāhalabharitabhuvanāntarālāḥ, sapadi dharātalamutphullapāṇḍupaka japrakaraprakārēṇa maṇḍayantō nipētuḥ kutō ’pi puṇḍarīkapāṇḍupakṣapatrarājayō sapadi rāsahaṁsāḥ. 
 
 
 tathāvidhē ca vyatikarē vismayavismr̥tanimēṣatayā nirvātaniścalanīlō tpalapalāśaśōbhāyamānalōcanaḥ kautukākūtataralitamanāḥ saparijanō narapa tiravalōkayanniścala ēvāvatasthē. 
 
 
 tē ca dhārtarāṣṭrā api kr̥tapāṇḍupakṣapātāḥ, dvijātayō ’pi surājitāḥ, kēciduś ca cañcupuṭa vighaṭita nikaṭabālasthalakamalakuṭūmalāḥ sarasavisa kisalayāni kavalayantaḥ, kē ’py uṁnnatasaralagalanālayō nalinavanavimukhāḥ kha mālōkayantaḥ, kēcidutkṣiptapakṣa vikṣēpapavanakampitakandalāḥ salīlamutpatantaḥ, kē cinmadamadhuranijanināda nirjita śiñjānanūpurāḥ, puraḥ purō ’sya dhāvantō vicaritumārabhanta. 
 
 
 rājāpi paridhāvitavihaṅgagrahaṇāgrahasamagravyagra parigrahaḥ parihāsōnmīla damaladantakāntistabakitāgharapallavō vihasann ēva tēṣāmanyatamamanuccacaṭula caraṇacārīcaryayā cāru saṁcarantamīṣadutkṣiptapakṣavilāsavihasitavilā sinīlāsthalīlamunnamitāgragrīvaṁ jagrāha hēlayā haṁsam. 
 
 
 utkṣiptaḥ sa ca tēna raktakamalagarbhavibhramāyamāṇapāṇipallavē, pāṇḍupadma iva padyarāgaśuktitalē, kṣaṇamudayaśailaśōṇamāṇikyaśikhara śikhāyāminduri ca, virājitō rājahaṁsō mr̥duvādyamānaraupyaghanaghargharījarjarasvarēṇa kr̥tasvasti śabdō vispaṣṭavarṇaviśēṣaṁ rājānamupaślōkayāṁcakāra. 
 
 
 pāṇḍupaṅkajasaṁlīnamadhupālīsamaṁ galam 
 yō bibharti vidhēyāttē nā kapālī sa maṅgalam 
 
 
 api ca — 
 
 
 saralapriyaṁ guṇāḍhya lambitamālaṁ vicitratilakaṁ ca 
 vanam iva vapustavaitatkathamavanaṁ nr̥patjanasyābhr̥t 
 
 
 api ca— 
 
 
 varasahakārakarañjakavīratarō ’śōkamadanāpuṁnāga 
 
 vividhadrumamaya rājankathamasi na bibhītakaḥ kvāpi 
 
 
 api ca— 
 
 
 bāṇa karavīradamanakaśatapatrakabandhujīvakasujātē 
 nr̥pa vividha viṭaparūpastathāpi viṭapaḥ kathaṁ nāsi 
 
 
 rājā tu tadākarārya savismayam ‘ahō asya dhairya manuṣyasaṁnidhau, āśca ryaṁ rūpē, mādhuryaṁ vāṁciṁ, prācurya prajñāyām, audāryam arthē, gāmbhīryaṁ varṇavyaktau. prāyēṇāhāramaithunanidrābhayabhramaṇamātra vivēkāsu kathaṁ prāgalbhyamētatpakṣijāti ṣu. tad ēṣa vihaṁgavyañjanaḥ kō ’pi kāmacārī bhaviṣyati. sarvathā manasāpi nāvaśēyāḥ kē ’pi prāṇinaḥ. yataḥ karmataḥ kāmataḥ śāpataḥ saṁchunnarūpāṇyapi bhramanti vividhāścaryabhāñji bhūtāni’ iti cintayannucitajñastamīṣadullasita sinduvāramaarībhir iva kundrakāntadīptibhirarcayansvāgatamapr̥cchat. 
 
 
 āsāv api praṇayapraṇataśirāḥ śucirōciṣāṁ cayēna pāṇḍupuṣpaprakaraprakārēṇa pratipūjayann iva ‘dēva, bhavadavalōkanēnālhāditamanasō mamādya svāgatam’ iti bruvāṇō rājānaṁ rakhayāṁcakāra. 
 
 
 atrāntarē trāsataralataratarattārakamakāṇḍāṁḍambaritabāṣpaplavaplavamānami va vahantī cakṣuḥ, utkṣiptapakṣapatra pallavyājēna saṁgr̥hītē sahacarē śākhōddhārami darśayantī, haṁsī dūrād avanipālam avāpya raupyamayaghaṇṭāṭaṁkārakōmalayā girā ślōkadvayam apaṭhat. 
 
 
 
 ēkāntē sēvatē yōgaṁ muktāhāraparicchadaḥ 
 haṁsaḥ samōkṣayōgyō ’pi dēva kiṁ vadhyatē tvayā 
 
 
 nīrañjanapadē tiṣṭhanviśvasaṁsārasaṅgataḥ 
 haṁsaḥ kiṁ vadhyatē kkāpi yasya nālamvanaṁ priyam 
 
 
 anyac ca— 
 
 
 rājan, jalapakṣiṇō munaya iva yē mīnāhāraṁ vāñchanti, bahudhāvanavya saninō visādhārāḥ. tad alam āgrahēṇa’. 
 
 
 
 rājā tu tēna tasyāḥ ślēṣaślāghinā ślōkōktirasēnāhādyamānō narmā lāpalīlayā tāṁ babhāṣē. 
 
 
 ‘anēkadhā yaḥ kila pakṣapātaṁ sadā sadasbhōjagataḥ karōti 
 sa haṁsikēdāravihāraśīlō na badhyatē kiṁ bahunāśakuntaḥ’ 
 
 
 kiṁ cānyad api śrūyatāṁ bandhasya kāraṇam. 
 
 
 asti matparigrahē mr̥ṇālikānāmavananāyikā, sāparāgasthagitamukha kamalāpi balādanēna vināśitā, vinipatyōpari jarjaritā nakhaiḥ khaṇḍitama dharadalam, dalitamalikālakamaṇḍanam, apanītaḥ sukumārabhāvaḥ. 
 
 
 kiṁ vāpīvarēṇānēna na kr̥tam. 
 
 
 tad ēṣa yāvanmadhyaṁ. bahudhāpāṁkharannāvagāhatē tāvanmē kutaḥ saṁtōṣaḥ. na ca nadīkṣitēdvijanmani nigr̥hītē ’pi garīyaḥ pātakam asti. 
 
 
 ayi mugdhē kalahaṁsikē, tvaṁ punaḥ mānasaṁgatāpi vimānanāṁ sahasē, vipa rītaḥ svalvēṣaḥ. yataḥ sadvaṁśakāntārāgavimukhō madhupaśrēṇiśrayaṇīyāṁ surājī vinīṁ kāntāṁ kāmayatē. tadalamanēna. gaccha vatsē, yathāpriyam’ ity abhihita vati vasuṁdharēśvarē. 
 
 
 sāpi saparihāsa haṁsī ‘haṁhō vihaṁgabhujaṁga, mr̥ṇālikāṁ tāmarasāntara sānurāgarakṣitamanāḥ kāmayasē kiṁvāpīnadēhē nīrasēvakē tvayina saṁbhāvyatē" ity ākalitakalahaṁ kalahaṁsam avādīt. 
 
 
 
 sō ’pi ‘vaidagdhadhuraṁdhara, dhūrtālāpapaṇḍita, prajñāprāgbhāraṁgurō, cāturyācā rya, mā mē priyāṁ prakōpaya. sadr̥śā ēva yūyaṁ vayaṁ ca rājahaṁsāḥ. sarasāṁ śriyamanubhavāmaḥ. nadīnāṁ pātrēṣvavasthiti kurmaḥ. na caraṇacaryāyāṁ na lā dhyāmahē. tatsapakṣēṣu vipakṣō mābhūḥ. 
 
 
 ēṣā mē hr̥dayaṁ jīva ucchvāsaḥ prāṇa ēva ca 
 saṁsārasukhasarvasvaṁ prāṇināṁ hi priyō janaḥ 
 
 
 rūpasaṁpannamagrāmyaṁ prēmaprāyaṁ priyaṁvadam 
 kulīnamanukūlaṁ ca kalatraṁ kutra labhyatē 
 
 
 tadalamalīkakalahārambhēṇa bhavānapyēvaṁ prēmaprapañcanāṭakanāyakō nātici rād ēva yathā bhavati tathā kamapyupakāraṁ kariṣyāmi’ iti rājānam avādīt. 
 
 
 atrāntarē ’ntarikṣamaṇḍalādatispaṣṭavarṇavyaktimanōhāriṇī vāgaśrūyata. 
 
 
 rājanarājīvapatrākṣa kṣipraṁ haṁsō vimucyatām 
 bhaviṣyatyēṣa tē dūtō damayantyāḥ pralōbhanē 
 
 
 rājā tu tasyāḥ sōṣmabalātailapūrēṇēvāṅgamutpulakayatā, karṇāntarasaṁvatī rṇēna, damayantīti nāmnā kōmalataittirapicchasparśasukha mivānubhavanmanāni mīlitākṣaścintayāṁcakāra. 
 
 
 ‘ālhādayanti saukhyāmbhaḥśātakumbhīya kumbhikāḥ 
 kāñcīkalāpasaśrīkāḥ śrōṇīvimbāḥ śrutā api 
 
 
 tatkēyaṁ damayantī, kaś cāyamāścaryabhūtō vihaṁgaḥ kā cēyaṁ nabhōbhāratī, sarvamētadvistarēṇa vēditavyam’ ity avadhārayannēka syāmutphulla pallavitalatā maṇḍa pacchāyāyāmuni drakusumamakarandaśīkarāsāraśiśirē śilātalē niṣadya taṁ haṁsam avādīt. 
 
 
 ‘bhadra, sāptapadīnaṁ sakhyam, utpannakatipayapriyālāpā prītiḥ, prayōjana nirapēkṣaṁ dākṣiṇyam, akāraṇa praguṇaṁ vātsalyam, animitta sundarō maitrī bhāvaḥ satāṁ lakṣaṇam. 
 
 
 asti ca tatsarvaṁ bhavanmūrtāvatō niḥśaṅkamabhidhīyasē kathaya kēyaṁ damaya ntī, kasya sutā, kīdvagrūpama, kutra sā vasati, kaś ca bhavānasmākamupakartum i cchati, kā cēyaṁ divyavāṇī ity ēvam uktaḥ sa kathayitumārēbhē. 
 
 
 ‘śr̥ṅgārarasabhr̥ṅgāra tasyāḥ saundaryavīrudhaḥ 
 karṇamārōpyatāṁ dēva vārtāvismayapalavaḥ 
 
 
 asti vistīrṇamēdinīmaṇḍalamaṇḍanāyamānō naganagarapura vihārārāma ramaṇīyaḥ sītāsahāyasaṁcaritaraghupatipādapadmapavitrārarāyaḥ puṇyatarataraṅga gaṅgāgōdāvarīvārivāritaduritadāvānalaprasaraḥ mandara iva valirājajanitapa ·rivartanaḥ, kailāsa iva mahēśvaralōkakr̥tavasatiḥ, mērur iva suvarṇaprakr̥tikamanīyō, yaduvaṁśa iva dvaṣṭaśarapuruṣāvatāraḥ, sōmānvaya iva vudhapradhānō, vēdapāṭha ivānē · kaiḥ savanairupētaḥ, parvatē parvatē sthāṇubhiḥ, purē purē purāṇapuruṣaiḥ, jalē jalē kama lōdbhavaiḥ, padē padē dēvakulaiḥ, vanē vanē varuṇaiḥ, sthānē sthānē nandanōdyānaiḥ, arga laḥ svargasya, tāpīprāyō ’py anupatāpī janasya, vindhyādrimudritāyāṁ diśi dēśānāmuttarō ’pi dakṣiṇō dēśaḥ. 
 
 
 yatra śāstrē śastrē ca vēdē vaidyē ca bharatē bhāratē ca kalpē śilpē ca pradhā nō, dhanī, dhanyō, dhānyavān, vidagdhō vāci, mugdhō mukhē snigdhō manasi, vasati nirantaramaśōkō lōkaḥ. 
 
 
 yatra kruddhadhūrjaṭilalāṭalōcanānalajvālākacalanākulaḥ, trāsādapāṅgāva lōkanamātranirjitaparamēśvaramanasāṁ vilāsinīnāmuccakucakumbhayōḥ śr̥ṅgā rasarvasvam, adharapakṣavēṣu madhu, bhrūbhaṅga ṣu dhanuḥ, kaṭākṣēṣu puṣpavāṇānnidhāya nilīnō ’ṅgaṣu jaghanasthalasthāpitaratirmaṁkara kētanaḥ. 
 
 
 
 yāsāṁ tāruṇyam ēva sarvāṅgēṣu śōbhārthamābharaṇam, uttuṅgastanamaṇḍala lāvaṇyam ēva mukhakamalāvalōkanāya darpaṇaḥ, tārataranayanakāntir ēva mukhama ēḍalamaṇḍanāya candanalalāṭikā, bhrūbhaṅgā ēva vibhramāya mr̥gamadapatrabhaṅgāḥ, kaṭākṣā ēva yuvajanajayāya paramāstrāṇi, bandhūkakusumakāntidantacchada ēva lōkalōcanamanōmōhanāya māhēndramaṇiḥ, mukhakamalaparimalāgatamadhukaramadhu rabhaṁkāra ēva vinōdāya vīṇādhvaniḥ. 
 
 
 kiṁ bahunā— 
 
 
 tā ēva nirvr̥tisthānamahaṁ manyē mr̥gēkṣaṇāḥ 
 muktānāmaspadaṁ yēna tāsām ēva stanāntaram 
 
 
 manyē ca tābhir ēva vividhanidhuvananidhānakumbhībhiḥ kumbhōdbhavō ’pi bhagavāna pralōbhitō bhaviṣyati, yēnādyāpi na muñcati dakṣiṇa diśam ēva. 
 
 
 athavā— 
 
 
 dēśō bhavētkasya na vallabhō ’sau strīsaṁkulaḥ susthitakāmakōṭiḥ 
 dagdhaikakāmaṁ tridivaṁ vihāya yasminkumārō ’pi ratiṁ cakāra 
 
 
 tasyāntabhū tavaidarbhamaṇḍalasyālaṁkārabhūtamanākulamamarapatipurapratispa ghiparitaḥ parikhāprānta rūḍha prauḍhahr̥dyōdyānamālāvalayitamadabhraśubhrābhraṁlihaprāsā daśikhara śikhābhōgabhagnaravirathaturaṁgavēgam, ēkatrāgnihōtramantrapavitrāhutihata samastadivyāntarikṣabhaumōtpātasaṁghātaiḥ kr̥tamanyubhir api manyūśanyaiḥ, ukta sūktair api niruktaparaiḥ, sanmārgasthair api gr̥hasthaiḥ sakalatrair api brahmacāribhiḥ, abhyastatithibhiraṇyatithikuśalaiḥ, sāmaprayōgapradhānair api daṇḍāvalasvibhiḥ, śatapathānusāribhiravyēkamārgauḥ, brāhmaṇairadhyāsitam. ēkatra kurubhir iva drōṇa puraḥsaraiḥ, prāsādair iva tulādhāribhiḥ, naiyāyikairivānumēyānumānanipuṇaiḥ vaiśēṣikair iva dravyānuguṇakarmaviśēṣapaṇḍitaiḥ, vaiyākaraṇair iva rūpasiddhipradhānaiḥ, rudrairivānēkagranthibaddhakapardakaiḥ, vipaṇivaṇigjanairadhiṣṭhitam. ēkatra viṭa kauladambhadīkṣābhir iva kucarūpalōbhitalōkābhiḥ kukavikāvyapaddhatibhiriva bhagnayatigaṇavr̥ttābhiḥ, niśācarībhir iva rajanirāgiṇībhiḥ, sarvatōmukhaja ghanacapalābhirapyanāryābhiḥ, karṇāṭacēṭībhirbharitam. ēkatra bālakamiva kulālākīrṇam. ēkatra vr̥ddhim iva kujarājitam. ēkatra citravidyayēva prava rdhamānasakala śiśuśōbhitayā vinyastasvastikayā sarvatōbhadrabhūṣaṇayā bhavana mālayālaṁkr̥tam. ēkatra nāṭakair iva patākāṅkasaṁghisaṁgataiḥ, duṣṭakirātairiva dr̥ṣṭakūṭa karmabhiḥ, śastrair iva sudhāraiḥ, vicitrair api savitraiḥ, satulairapyatulairdēva kulaiḥ saṁkulam. viśālam api śālāsaṁpannam, catuścaraṇasaṁyuktam api caraṇa rahitam, viṭsaṁbhr̥tam api śucimārgam, sarvatra catvarādhikam api sthiraprakr̥ti, majanmahārāṣṭra kuṭumbinīmukhamaṇḍala vidhīyamānōtphullakamalaśōbhāyāstuṅgatara ṅgaraṅgattaruṇājunarājīvarājamānarājahaṁsavirājitavārēvaradāyāstīrē ramaṇī yakarasakuṇḍaṁ kuṇḍinaṁ nāma nagaram. 
 
 
 yasya nātidūrē darśanadūrīkr̥tadūritōpaplavāplavanajanitapātakabhaṅgāṁ gaṅgāmupahasantī svargamārgāśrayaniśrēṇī puṇyapayāḥ payōṣṇī vahati. 
 
 
 yasya ca paścimadēśē praṇatasurāsuramaulinīlamaṇi marīcicañcarī kacakracumbitacaraṇāmbhōjasya bhōjakaṭakūpajanmanō jarāpātitayayātēḥ pra caṇḍadaṇḍadāṇḍikyadaṇḍanā ḍamvaritagaṇḍapāṣāṇavidalitavaidarbhamaṇḍalasya bha gavatō bhārgavasyāśramaḥ. 
 
 
 yatra ca vipattrāḥ santi sādhavō na tu taravaḥ, vijr̥mbhamāṇakamalāni sarāṁsina janamanāṁsiṁ, kuvalayālaṁkārāḥ krīḍādīrghikā na sōmantinyaḥ, vipadākrāntāni sariskūlāni na kulāni. 
 
 
 kiṁ bahunā— 
 
 
 dēśānāṁ dakṣiṇō dēśastatra vaidarbhamaṇḍalam 
 tatrāpi varadātīramaṇḍalaṁ kuṇḍinaṁ puram 
 
 
 tatrāsti samastaripupakṣakṣōdadakṣadakṣiṇakṣōṇīpālamaulimāṇikya nikaṣa nirmalitacaraṇanakhadarpaṇañ ca turudadhipulinacakravālavālukāsaṁkhya saṁkhya vikhyātakīrtanīyakīrtisudhādhavalitavasuṁdharāvalayō nijabhujapakṣa rāntaraniruddhaśārikāyamāṇaraṇaraṅgāṅgaṇārjitōjitajayaśrīḥ, yauvanamadama takāntakuntalavilāsinīnayananīlōtpaladalamālārcyamānalāvaṇyapuṇyaprati maḥ, ravir iva nāsatyajanakaḥ, puraṁdara iva nākavikhyātaḥ, garutmāni vanāgamā dhikṣēpī, padmakhaṇḍa iva nālasahitaḥ, vyākaraṇapravandha iva nāmasaṁpannaḥ, dhāma dhāmnām, ādhārō dhīratāyāḥ, puraṁ puruṣakārasya, āśrayaḥ śrēyasāṁ śriyāṁ śrutīnāṁ ca, rājā rāṇāṅgaṇēṣvagaṇitabhīrbhīmō nāma. 
 
 
 yasthānavaratamutkr̥ṣṭālayaḥ krīḍāvanapādapāḥ pauralōkaśca, aparuṣō dāyādā vāgvibhavaśva, vimatsarā sabhāsadō dēśaśca, vikasaducayō ’ṅgāvayavāḥ krīḍāparvataśca, aparājayō maṇḍanamaṇayaḥ sēnāsamūhaśca, agatarujō banē vināśamanvabhanitāntaṁ ripavaḥ puṣpaprakaraś ca. 
 
 
 tasya ca kaṁdarpakamanīyakāntērmaṁntāḥ kariṇaḥ sadāmānō na māninīlōkaḥ, kr̥taciṭapānamanāḥ krōḍōdyānataravō nāvarōdhajanaḥ, kaṭakālaṁkr̥tadōṣaḥ sīma ntinyō na paripanthikaḥ. 
 
 
 yasya ca caraṇāmbhōjayugalaṁ vimalīkriyatē namajanēna na majjanēna. 
 
 
 yaḥ śr̥ṅgāraṁ janayati nārīṇāṁ nārīṇām. 
 
 
 yaḥ karōtyāśritasya navaṁ dhanaṁ na vandhanam. 
 
 
 yō guṇēṣu rajyatē naramaṇīnāṁ na ramaṇīnām. 
 
 
 yasya ca namasyāgrahārēpu śrūyatē nalōpākhyānaṁ na lōpākhyānam. 
 
 
 
 yasya ca rājyē sākṣarasya pustakasya bandhaḥ, saguṇasya kārmukasyāka rṣaṇam, suvaṁśaprabhavasya cchatrasya daṇḍaḥ, sujātērudyāna viśēṣasyōtkhananam, kulīnasya kandasyōnmūlanārambhaḥ, sanmārgalagnasya punarvasubhājaścandrasyaiva grahaṇālōkanam abhūt. 
 
 
 kiṁ bahunā— 
 
 
 dēvō dakṣiṇa diṅmukhasya tilakaḥ karṇāṭakāntākuca 
 krīḍāśailamr̥gaḥ pratāpakadalīkandaḥ sa kiṁ varāyatē 
 yasyārātikarīndrakumbharudhira klinnā sidaṁṣṭrāṅkurā 
 śauryaśrīrbhujadaṇḍamaṇḍapatalē siṁhīva viśrāmyati 
 
 
 tasya ca mahāmahīpatērātmarūpāpahasiṁtasa mastasurasundarīsaundarya sārasaṁpatti kalaṅkakulakandakandalīkaṁdarpadarpagajēndrāvaṣṭambhastambhayaṣṭirakhilaja nanayakuraṅgacāgurā rāmaṇīyakapatākāyamānōdbhinnanavayauvanaśrīḥ śr̥ṅgārasyā gāram, avanirvanitāvibhrāmāṅkurāṇām, trābhōgaḥ saubhāgyabhāgasya, raṅga śālā rāgavr̥ttanr̥ttasya, sarvāntaḥpurapurabhrikāpradhānabhūtāsti priyā priyaṅgu mañjarī nāma. 
 
 
 
 yasyāḥ padmānukāriṇī kāntirlōcanē ca, rambhāpratispardhinī rūpasaṁpa tirurumaṇḍalē ca, sumanōhāriṇī kēśakavarī bhrūbhaṅgacakrē ca, bhramarakōdbhāsinī lalāṭapaṭṭikā karpōtpalē ca, pravālukākāriṇī dantacchadacchāyā karacaraṇa yugalē ca. 
 
 
 yasyāḥ suvarṇamayēṁ vacanaṁ nūpuraṁ ca padē padē manōharati. 
 
 
 yasyā sumadhurayā vācā sadgaśī śōbhatē karāṭhē kusumamālikā. ali kālambyāpy alakavallarīmālayā saha virājatē tilakamañjarī. 
 
 
 kiṁ bahunā— 
 
 
 tasyāḥ kāntiniruddhamugdhahariṇīlīlācalaccakṣuṣa- 
 stāruṇyasya bharādanāṁlasalasalāvaṇyalakṣmīrasaḥ 
 lubhyallōkavilōcanāñjalipuṭaiḥ pēpīyamānō ’pi sa 
 naṅgēṣvēva na māti sundaratarō raṅgaṁstaraṅgairiva 
 
 
 ēvam anayōḥ sakalasaṁsārasukharasāsvādamudita manasōryānti divasāḥ. 
 
 
 kadāciñcaṭu latarataruṇaṣaṭcaraṇacakracumbanākramaṇabharabhajyamānamañja rījālagaladamanda makaranda vindukarda milēṣu vividhāṅgavihaṁgavihāravidalitadala danturāntarālēṣu smarabandhusugandhigandhavāhavā jivāhyālīṣu varadāyāḥ puṇya pulinapālipādapatalēṣu ramamāṇayōḥ pariṇatēndra vāruṇāruṇakapōlakāntirud ghuṣitadēhapiṇḍakaṇḍūyanākr̥tataralitakara kisalayā bālakamēkamudaradēśalagnama param api pr̥ṣṭhapratiṣṭhitamudvaṁhantī kāpi kapikuṭumvinī dr̥ṣṭipathamavātarat. 
 
 
 tāṁ cāvalōkya cētasthāspadama karōttayōranapatya yōrviṣamaviṣādavēdanāvya tikaraḥ. 
 
 
 karapattradhārākartanaduḥsahaduḥkhadūna manasōrvaimanasyamabhūd bhūmni rājyē janē jīvitē ca. kimanēnādhipatyēnāpatyaśūnyēna. 
 
 
 sarvathā . sakalasurāsura kirīṭakōṭī kōṇaśōṇamaṇimarīcicañcarīka cumbitacaraṇāmbujamambikāpriyaṁ pratipadyāmahē mahēśvara mityanyōnyamālō cayacakratuḥ. 
 
 
 atha vipulaviyadvilaṅghanaśramapraśamanārthamaruṇēna vāruṇīṁ pratipānārthamivā batārthamāṇēṣu ravirathaturaṁgamēṣu, aparāsaktē divasabhartari śōkabharād iva tamaḥ paṭalēnāpūryamāṇāmāśvāsayatum iva pūrvī diśamamidhāvamānāsu pādapacchā yāsu, hārītaharitaharihāriṇastaraṇēraraṇyāntararāc ca mandamapavarttamānēṣu gōma ēḍalēṣu, astācalavanadēvatādattaraktacandanārdhasalilaplavaplāvyamāna iva lōhitāyati paścimāśāmukhē, vāravilāsinībhiḥ kapōlamaṇḍalīmaṇḍanāya kriyamāṇēṣu pattrabhaṅgēṣu. bhayēnēva pādapaiḥ prārabdhē pattrasaṁkrōcakarmaṇi, vighaṭiṣya māṇacakravākakāminīkaruṇakū jitavyājēna divasabharturastācalagamanaṁ nivāra yantībhir iva virahavidhurābhiḥ kamalinībhirvidhīyamānēṣu prārthanā praṇāmāñjali puṭēṣviva kamalamukulēṣu, kramēṇa paścimāmbhōdhitaraṅgāntaratastaruṇataratāmra tāmarasānukārikēsarāyamāṇaraśmimañjarījālajaṭilamavalōkya taraṇimaṇḍa lamatisaṁbhramabhramabhramaranikuramva iva pradhāvamānē dūraṁ timirapaṭalē, kr̥ṣṇāgu rupaṅkapattra bhaṅgabhūṣyamāṇēṣviva digaṅganāmukhēṣu, kōkilakalāpairākramyamāṇēṣvi va vanāntarēṣu, vikacakuvalayavahalamēcakarucinicayaśyāmalī kriyamāṇēṣviva salilāśayēṣu, tāpicchagucchacchadacchādyamānāsviva vanavr̥tiṣu, nr̥tyatkalāpi kulakalāpaiḥ kālīkrimāṇēṣviva śailaśiraḥ śilātalēṣu, kajjalālēkhyacitracarcya mānāsviva bhavanabhittiṣu, virahiṇīniḥśvāsadhūmaśyāmalīkriyayāṇēṣviva pānthāvasathēṣu, kastūrīkāsalilasicyamānāsviva kāmukavilāsavāsavē śmavāṭīṣu, madāndhasindhuranirudhyamānēṣviva nr̥pabhavanāṅgēṣu, kalitakālakañcu kāyām iva gaganalakṣmyām, madanaśara nikara vidrutadaridraviṭaviṣādāna lasphuliṅgēṣviva raṅgatsu jyōtiriṅgaṇēṣu, kāñcanīṣu timirakarikumbhabhēdabhallī ṣviva niśitāsu pradīpyamānāsu pradīpakalikāsu, plavamānāpāṇḍupu ṇḍarīkakalmāṣitakālindī parisyandasundarē ’mr̥tamathanakṣaṇakṣubdhakṣīrasāgarara savindustavakitanārāyaṇavakṣaḥsthala iva kāṁcid api śriyaṁ kalayati tārāvirā jitē viyati, viṭaṅkāntamanusarantīṣu vēśyāsu vēśmapārāvatapatatripatiṣu ca, bhramarasaṁgatāsu kulaṭāsu kumudināṁṣu ca, nadīpālivirahitēṣu catvarēṣu cakra vākamithunēṣu ca, jātē jaradvavayakāyakālakāntikāśini niśāvatārē, taruṇa tamālakānanamivāñjanagiriguhāgarbhabhivēndranīlamaṇimahāmandirōdaram iva vi śati sakalajīvalōkē sa lōkēśvaraḥ ‘priyē priyaṅgumañjari, prasādaya praṇatapriya kāriṇamabhaṅgānaṅgadarpaharaṁ haram. ahaṁ ca tadārādhanāvadhanā manuvidhāsyāmi, ity abhidhāya yathāvāsamayāsīt. 
 
 
 tataś ca— 
 
 
 akhaṇḍitaprabhāvō ’tha pradōṣēṇāndhakāriṇā 
 tasyāścittē sthitaḥ śambhurudayādrau ca candramāḥ 
 
 
 vibhratē hāriṇīṁ chāyāṁ candrāya ca śivāya ca 
 nabhōgarucayē tasmai namaskāraṁ cakāra sā 
 
 
 nityamuddahatē tubhyamantaḥ sāraṅgarañjitam 
 bhūtipāṇḍura gōvāha sōma svāminnamō namaḥ 
 
 
 ēvaṁ ca nāticirāt— 
 
 
 
 kṣubhyatkṣīrasamudrasāndrasalilōllōlair iva plāvayam̐- 
 lōkaṁ lōcanalōbhanaḥ smarasuhr̥jjātaḥ sa candrōdayaḥ 
 yasminsaṁbhr̥tavairadāruṇaraṇaprārambhiṇō bhrāmyataḥ 
 kruddhōlukakadambakasya purataḥ kākō ’pi haṁsāyatē 
 
 
 api ca— 
 
 
 ścyōtaccandrana cārucandrarucibhirvistāriṇībhirbharā- 
 jātēyaṁ jagatī tathā kathamapi śvētāyamānadyutiḥ 
 unnidrō dinaśaṅkayā kr̥tarutaḥ kākō varākaḥ priyā- 
 manviṣyanpurataḥ sthitām api yathā cakrabhramaṁ bhrāmyati 
 
 
 api ca— 
 
 
 mugdhā dugdhadhiyā gavāṁ vidadhatē kumbhānadhō balavāḥ 
 karṇē kairavaśaṅkayā kuvalayaṁ kurvanti kāntā api 
 karkandhūphalamuccinōti śavarī muktāphalākāṅkṣayā 
 sāndrā candramasō na kasya kurutē cittabhramaṁ candrikā 
 
 
 
 yatra ca— 
 
 
 muktādāmamanōrathēna vanitā gr̥hṇanti vātayanē 
 gōṣṭhē gōpavadhūrdadhīti mathituṁ kumbhīgatānyāñchati 
 uccinvanti ca mālatīṣu kusumaśraddhālavō mālikāḥ 
 śubhrānvibhramakāriṇaḥ śaśikarānpaśyanna kō muhyati 
 
 
 api ca— 
 
 
 kiṁ karpūrakaṇāḥ sravanti viyataḥ kiṁ vā manōnandinō 
 mandāścandanavindavaḥ kimu sudhāniṣyandadhārā imāḥ 
 itthaṁ bhrāntim amī janasya janayantyaṅgaṁ lagantaḥ parā- 
 mindōḥ kundavikāsikuḍmaladalatraksundarā raśmayaḥ 
 
 
 iti janitamudindōḥ sinduvārasragābhaṁ 
 kirati kiraṇajālaṁ maṇḍalē diṅmukhēṣu 
 haracaraṇasarōjadvandamārādhayantī 
 śucikuśaśayanīyē sātha nidrāṁ jagāma 
 
 iti śrī trivikramabhaṭṭaviracitāyāṁ dayamantī kathāyāṁ haracaraṇasarōjāṅkāyāṁ dvitīya ucchvāsaḥ 
 
 
 
	tr̥tīya ucchvāsaḥ
	 
 atha kramēṇa rajatakumbhamambhōbharaṇārthamivēndumaṇḍalamādāya paścimāmbhō nidhipulinamanusarantyāṁ taruṇa kapōtakaṁdharārōmarājirājinyāṁ rajanyām, akhilakamalakhaṇḍakamalinīnāṁ vinidrāyamāṇakamalakuḍūmalavilōcanēṣu kaja larēkhā svivōllasantīṣu bhramararājiṣu, rājīvarājipuñjanikuñjē śikṣānamañjī ramañjulamunnadatsu śaradvalāhakavalakṣapakṣavikṣēpapavanataralitataruṇatāmarasēṣu dīrghikāvataṁsēṣu, haṁsēṣu krēṅkārayati ca cakravākamithunamēlakamaṅgalamr̥daṅga iva raupyagharghararavasarasaṁ sārasakulē, avaśyāyajalaśiśiraśīkariṇi mandā ndōlita vinidradumamañjarīrajaḥkaṇakaṣāyitē tamaḥ sarpasaṁdaṣṭōjīvitajaganni śvāsāyamānē praskhalati prabhātasurataśramakhinna sundarīkucamaṇḍalē maruti, manō hārihārītaharitahayē haritatimirapaṭalapaṭīṁ gaganalakṣmyāḥ karaparāmr̥ṣṭapayōdharē rāgavati savitari, mr̥gamadamilitava halakuṅkuma maṇḍanamañjarībhir iva pi aritē puraṁdaradiṅamukhē sukhuprasuptā sā svapnamadrākṣīt. 
 
 
 kila sakalasurāsuraśiraḥ śēkharīkr̥tacaraṇakamalaḥ, kamalādhivāsēna brahma ṇā nārāyaṇēna ca racitarucirastutiḥ, kr̥śānurūpēṇa lalāṭalōcanēna candrama sā ca bhāsamānaḥ, vikacaṁ karṇē kuvalayaṁ karē kapālaṁ ca kalayan, ahiṁsā ṭōpaṁ manasā śirasā ca vibhrāṇaḥ, prōjjvalannayanāciścitābhasma ca samudra hana, adhikaṅkālēna skandhēna kaṁdharārdhēna ca virājamānaḥ, sālasadr̥śaṁ bhuja vanaṁ bhavānīṁ ca dadhānaḥ, sarvadānavavāraṁ triśulaṁ mandākinīṁ ca dhārayan, dēvō darpitadanujēndranidrāharō haraścandramaṇḍalādavatīrya ‘putri priyaṁgumañjari, mañjarī mimāṁ gr̥hāṇa. mā bhaiṣīḥ. pratyuṣasi manniyōgāddamanakanāmā mahāmunirēṣyati sa tē ’nugrahaṁ kariṣyati’ ity abhidhāya svaśravaṇaśikharāntarāda manda makaranda -syandasundarāmōdamādyanmadhukararavaramaṇīyāṁ pārijātamañjarīmadāta. 
 
 
 sāpi ‘prasādō ’yam’ ity abhidhāya svapna ēva praṇāmaparyastamastakā stu tim akarōt. 
 
 
 tubhyaṁ namō namalōkaśōkasaṁtāpahāriṇē 
 vyarthīkr̥tāndhakārātidambhārambhāya śambhavē 
 
 
 vibhō vibhūtisaṁpanna pannagēndravibhūṣaṇa 
 namō namōghasaṁkalpa tubhyamabhyantarātmanē 
 
 
 atrāntarē taraṇikōmalakānti bhinnabhāsvatsarōjadaladīrgha vilōcanāyāḥ 
 tasyāḥ pravōdhamakarōdrajanī virāmayā māvasānamr̥dumaṅgalatūryanādaḥ 
 
 
 kramēṇa ca prācyāṁ sicyamānāyām iva bahalakusumbhāmbhaḥkumbhaiḥ kakubhi, prabhavati tārakōcchēdanāya sukumārē raśmijālē, pūrvācalasthalīmadhirōhati jagatpravōdhaprārambhamaṅgalakalaśē ’ṁśumālimaṇḍalē, tāṇḍavāḍambariṇi puṇḍarīka khaṇḍē, hiṇḍamānāsu dīrghikāmaṇḍanamuṇḍamālāsu kāraṇḍavamaṇḍalīṣu, vi śrāmyati śravaṇapuṭēṣu hr̥dayānandini vandivr̥dārakavr̥ndavandanārambharavē, raṇa yatsu vīṇāvēṇu kōṇānvaiṇikavaiṇavikēṣu kaṇṭhakuharaprēṅkhōlanālaṁkārakuśalē tārātaraṁ gāyati grāmarāgaṁ gāyanajanē, jātē jarajapāprasūna bhinnasphuṭasphāṭi kakāntisamaprabhē prabhātasamayē, sā samutthāya bhūtvā śucirvikacanavanalinagarbha marghāñjalimavakīrya bhagavataḥ savituḥ stutim akarōt. 
 
 
 vāṁsaraśrīmahāvallīpallavākāradhāriṇaḥ 
 jayanti prathamārambhasaṁbhavā bhāsvadaṁśavaḥ 
 
 
 jayatyambhōjinīkhaṇḍakhaṇḍitālasyasaṁcayam 
 kauḍakumaṁ pūrvadiggaṇḍamaṇḍanaṁ maṇḍalaṁ racēḥ 
 
 
 rājāpi prathamaprabuddhapragītagītadhvaninirasta nidraḥ, sāndravidrumaprabhābhāsi saṁdhyāvasarē, vidhāya sāndhyaṁ vidhim, adhikr̥tēna dharmakarmaṇi tatkālapuraḥsarē ṇa purōdhasā saha tāmēvānvēṣṭamantaḥpuramājagāma. 
 
 
 dr̥ṣṭvā ca vismayamānaḥ sphuradaracindasundarānanām ‘anugr̥hītēyamindu maulinā’ ity avadhārayan, atiharṣōtkarṣa mantharagirā tāṁ babhāṣē. 
 
 
 mugdhasnigdhaniruddhaśavdahasitasphārībhavallōcanaṁ 
 tirthakkāntikapōlapālipulakaspaṣṭīkr̥tāntadhr̥ti 
 ētattē karabhōru paṅkajasadgaddr̥ṣṭvā mukhaṁ mē valā- 
 duccaiḥ kiṁcid acintyacarcitacamatkāraṁ manō hr̥ṣyati 
 
 
 
 tatkathaya śaptāsi mamaśayā harṣavr̥ttāntam’ ity abhihitā sā smitasudhānu viddhamugdhamukhavīṇākkaṇakōmalālāpēna sarvamāditaḥ svapnadarśanamācacakṣē. 
 
 
 kṣitipatis tu tadākarya ‘priyē, mayāpi sa bhagavān. ātmānuhāriṇa vināyakēna svāminā ca śaktimatā putrēṇānugamyamānō, dagdhakāmaḥ pūritakā madha, ēkakapardaka īśvaraśca, sasōmaścāsōmaḥ, savibhavaścāvibhūtiśca, pinākī cāpinākī, dr̥ṣṭaḥ svapnāntarē taruṇārkamaṇḍalamadhyavartī praṇatapriyaṁkaraḥ śaṁka raḥ. tadēṣa brāhmaṇaḥ karōtu saṁvādinōranayōḥ svapnayōrarthaparāmarśam’ ity abhidhā ya tāṁ, tamavasthitaṁ puraḥ purōhitam abhāṣayat. 
 
 
 sō ’pi ‘dēva, diṣṭayā vardhasē. alpapuṇyaprāpyamētattaruṇēndumaulērālōka nam, avaśyamavāpsyati dēvō sakalarājacakracūḍāmaṇikalpamaśēṣa bhuvana bhrāntaśubhrayaśaḥ piṇḍaḍiṇḍimam apatyam’ ity anēkadhā tayōrāśaṁsayāṁcakāra. 
 
 
 ēvaṁvidhē ca vyatikarē kō ’pi kāntakārtasvarasvarūpamutphullapāṇḍupuṣpamā layā mēruśikharam iva pradakṣiṇākṣīṇalagnayā nakṣatrarājyā janitaśōbhaṁ jaṭābhā ramuddaddan, ativahalamalayajarasaracitavicitrapurāḍū kamaṇḍanāmamaraśailaśilā m iva raṅgattristrōtasaṁ lalāṭapaṭṭikāṁ kalayana, plavamāna ivōjjr̥mbhapaṅkajakiṁja lkakapilakāya kāntikallōlēṣu, karuṇārasapūrṇavakṣaḥsthaladīrghikāyā mantastara ntīṁ vālakalahaṁsapakṣipakkim iva sphārasphāṭikākṣamālikāṁ vibhrāṇaḥ, kuśa kōpīnavāsāḥ, karakalitakuśakāṇḍa kamaṇḍalumaṇḍalaiḥ, tarubhir iva vividha śākhairvighr̥tajaṭāvalkalaiśca, parvatair iva samēkhalaiḥ sarudrākṣākṣamālaiśca, nakṣatrai r iva samr̥gakr̥ttikāślēpaiḥ sajyēṣṭhāṣāḍhaiśca, sasaṁmadair api namadākāramākalaya dbhiḥ, akrīḍair api cakrīḍāparaiḥ, rōmaśair api vipravālakaiḥ munibhiḥ parivr̥taḥ, sēvitapurāṇapuruṣō ’py ajanārdana priyaḥ, prasannaśaṁkarō ’py anāśritabhavaḥ, prabuddhō  ’py abandīkr̥tajanaḥ, śramaṇō ’py ajinaparigrahaḥ, grahagaṇa iva navadhātmakō lōkā nām, dhanurdhara iva nālīkasaṁdhaḥ, haṁsa iva nadāmbhasthānakapriyaḥ, pannaga iva nākulīnaḥ, sarasvatīsaṁnivāsasya mukhamandirasya vandanamālayēva prathamōdbhēda bhāsinyā daṁṣṭrikārōmarājirēkhayā śyāmalitōttarōṣṭhapr̥ṣṭhaḥ, kalikālakalaṅka śaṅkāśaraṇāgatai stribhiḥ purāyayugair iva susūtrībhūya dēhalagnaiḥ, tripuṣkarasnānāva saravilagnasarasavisakāṇḍa kuṇḍalair iva bhaktyārādhitatripuruṣaracitarakṣāsūkṣma rēkhānukāribhiḥ sitayajñōpavītatantubhirbhūṣitadēhaḥ, śamī vidramābhāgharaśva, prajāpō viprajāpaśca, sutapāḥ kutapaślāghī ca, vikalatraḥ, sakalatraśca, yamā ntānusārī sakuśalaś ca vikacanavanalinaśēṅkayā milanmuktamugdhamadhupamaṇḍa lēnēva rudrākṣavalaṁyēna virājitavāmapāṇipallavaḥ, na smr̥taḥ smarāpasmārēṇa, nāṅgīkr̥taḥ kr̥taghnatayā, nālōkitaḥ kitavavr̥ttēna, nākalitaḥ kalinā, na niru ddhō viruddha kriyābhiḥ, atitējastayā dvitīya iva parabrahmaṇaḥ, tr̥tīya iva sūryāca ndramasōḥ, caturtha iva gārhapatyāhavanīyadakṣiṇānīnām, pañcama iva dikpatī nām, ṣaṣṭha iva mahābhūtādhidēvatānām saptama iva mūrtartanām, aṣṭama iva saptarṣīṇām, navama iva vasūnām, daśama iva grahāṇām ana varatahr̥dayaka malakarṇikāntaḥsphurajyōtīrūpaparamabrahma kāntikalāpēnēva bahirnirgacchatācchama smānulēpēna kanakagirir iva viralacandrāta pēnāpāṇḍuritadēhaḥ, dīrghasarasavisa kāṇḍapāṇḍunā pracaṇḍapavanēnōrdhvamullāsitēna jaṭājūṭavandhanapaṭaprāntapalavēna śiraḥpatadgaganagalagaṅgāmbudhārāhāriṇō harasya svāmibhaktyā kr̥tānukaraṇavrata caryām iva kalayana, kōmalē mahaṁsi taruṇē vayasi vr̥ddhē tapasi pr̥thuni yaśasi guruṇi śrēyasi vartamānaḥ, sadaḥ sadācārāṇām, āśrayaḥ śrutīnām, mahī mahimnaḥ, prapā kr̥pārasasya, kṣētraṁ kṣamāṅkurāṇām, pātraṁ maitrīsudhāyāḥ, prāsā daḥ prasādasya, sindhuḥ sādhutāyāḥ, taruṇārkamaṇḍalamadhyānmuniravātarat. 
 
 
 rājā tu dūrata ēva tamāyāntamavalōkya vismayavisphāritavilōcanō harṣavarṣaviniḥsaradhalapulakōttambhitōttarīyavāsāḥ sasaṁbhramamāsanādu tthāya kiyanty api padānyabhimukhaṁ samētya kṣititalamilanmaulimaṇḍalaḥ praṇā mam akarōt. 
 
 
 munir api sadāruṇāntayāpi saumyayā dr̥śā vidrumaprabhābhinnayā sudhāsi ndhutaraṅgamālayēva plāvayannāśiṣam avādīt. 
 
 
 sindūraspr̥hayā spr̥śanti kariṇāṁ kumbhasthamādhōraṇā 
 bhillō palavaśaṅkayā vicinutē sāndradrumadrōṇiṣu 
 
 kāntāḥ kuṅkumakāṅkṣayā karatalē mr̥dvanti lagnaṁ ca ya- 
 ttattējaḥ prathamādbhavaṁ bhramakaraṁ sauraṁ ciraṁ pātu vaḥ’ 
 
 
 dattāśīś ca praṇāmaparyastakarṇapūrapallavaparāmr̥ṣṭapādapāṁsuravanipālēna svayaṁmādarēṇōpanīta muccakañcanāsanamadhyatiṣṭhat. 
 
 
 atha narapatidattē prāptasaundaryaniryanmaṇimahasi sa tasminn āsanē saṁniviṣṭaḥ 
 ruciraruci sumērōḥ saṁgataḥ śr̥ṅgabhāgē kamala iva kānti kāṁcid uccairvabhāra 
 
 
 dattvārdha marhaṇīyāya tasmai sō ’pi mahīpatiḥ 
 svahastadhautayōrbhaktyā vavandē pādayōrjalam 
 
 
 kr̥tvātithyakriyāṁ samyagvinayaṁ ca prakāśayan 
 tasyāgrē bhūtalaṁ bhējē nōpaviṣṭaḥ sa viṣṭarē 
 
 
 lalāṭapaṭṭavinyastapāṇisaṁpuṭakuḍmalaḥ 
 nōcair uvāca vācaṁ ca cañcaddaśanadīdhitiḥ 
 
 
 ‘adya mē suvahōḥ kālāc chlāghanīyam abhūd idam 
 tvatpādapadmasaṁparśasaṁpannānugrahaṁ gr̥ham 
 
 
 yataḥ samastamunimanujavr̥ndārakavr̥ndavandanīyapādāravindāḥ, paramānanda parispandabhājaḥ pāṁsūn iva pārthivān, tr̥ṇam iva straiṇam, nidhanabhiva dhanam, rōgān iva bhōgān, rājayakṣmāṇam iva lakṣmīm, ākalayantaḥ sakalasaṁsāra sukhavimukhāḥ kasya bhavādr̥śā bhavanamavataranti. 
 
 
 
 >tadhamadyānavadyasya bhagavannabhūvaṁ bhūmnō yaśōrāśērbhājanam, ārūḍhaḥ padaṁ ślāghārham, āgatō guṇiṣu gauravam, upalabdhavāndhanyatām, saṁpannaḥ puṇya vatāmagraṇīḥ, jātō janasya vandanīyaḥ. 
 
 
 taditthamanēka prakārōpakāriṇāṁ kiṁ bravīmi, kiṁkarō ’smīti paunaruttarya sarvasvāminām. kēnārthitvam ittyanucitādarō niḥspr̥hāṇām. idaṁ mē sarvasva mātmīkriyatām iti svalpōpacāraḥ svādhīnāṣṭaguṇaiśvaryāṇāṁ bhavatām. tathāpi praṇayēna bhaktyā ca mukharitaḥ kiṁcid vijñāpayāmi. 
 
 
 idaṁ rājyamiyaṁ lakṣmīrimē dārā imē gr̥hāḥ 
 ētē vayaṁ vidhēyā vaḥ kathyatāṁ yadihēpsitam’ 
 
 
 munirapyavanīśasya vinayamabhinandya snigdhamugdhasmitasudhādhavalitāghara pallavamabravīt - ‘ucitamētadbhavā dr̥śāṁ vaktu kartuṁ vā. 
 
 
 upakartuṁ priyaṁ caktu kartuṁ snēhamakr̥trimam 
 sajjanānāṁ svabhāvō ’yaṁ kēnēnduḥ śiśirīkr̥taḥ 
 
 
 api ca— 
 
 
 yathā cittaṁ tathā vacā yathā vācastathā kriyā 
 cittē vāci kriyāyāṁ ca sādhūnāmēkarūpatā 
 
 
 api ca— 
 
 
 vivēkaḥ saha saṁpattyā vinayō vidyayā saha 
 prabhutvaṁ pranayōpētaṁ cihnamētanmahātmanām 
 
 
 tadētatsamastamasti tvayi dīrghāyuṣi, śrūyatāmidānīṁ prastutam. a navaratasurāsuracakracūḍāmaṇīkr̥tacaraṇaraja saścandracūḍāma airdēvasyādēśēnāgatā vayam. avāpsyasi sakalajaladhijalakallōlamālālaṁkārabhājō bhuvō bhartu rucitamatimānyaṁ dhanyamasāmānyaṁ kanyāratnam’ iti. 
 
 
 
 ēvam uktavati tasmiṁstapasvini putrārthinī kanyālābhaṁ manyamānā vipriyaṁ priyaṁgumañjarī jaranmañjīraravajarjara vilakṣākṣarayā girā kurvāṇēva krōdhapa rispandaṁ nindāstutidharmēṇa narmalīlākalaham akarōt. 
 
 
 nayaśōbhājana, kr̥takuṭī kakuśāstragrāhinnavēdanōddvāraṁ kr̥tavān asi kkā pi. sarvadānādēyēṣu pratikūlavartiṣu jalēṣu ratiṁ kurvāṇaḥ pāṭhīnahiṁsakō dhīvara ivōpalakṣyasē. kuraṅgēṣu prīti vaghnāsi. kadamvaiḥ kuravakairvahudalīkaiḥ palā śaprāyaiḥ kujanmabhiḥ saha saṁvasasi. 
 
 
 kim anyad brūmō vayam— 
 
 
 yasya tē sadācāraviruddhaḥ puṣpavatkāntārāga ēva priyaḥ. 
 
 
 
 tadalamēnana tāpasahitēna kanyāvarapradānēna’ iti. 
 
 
 ēvam abhihitaḥ sō ’pi tāṁ babhāṣē. 
 
 
 ‘dōṣākaramukhi, kiṁ mām upālabhasē. prāyaḥ prāṇinām īśaḥ śaṁbhur ēva śubhā śubhaṁ karmālōkya tulādhara iva tulitaṁ phalam upakalpayati. 
 
 
 tathā hi— 
 
 
 yady āvadyādr̥śa yēna kr̥taṁ karma śubhāśubham 
 tattāvattādr̥śaṁ tasya phalamīśaḥ prayacchati 
 
 
 athavā— 
 
 
 mattamātaṅgagāmini, yasyāstavāpramāṇālōcanaśrīḥ sā tvaṁ balisaṁśrayā valagnā kasya nādhikṣēpaṁ janayasi. 
 
 
 tadlamanēnālāpālasatprapañcēna. gatō bhūyiṣṭō divasaḥ. samāsannō smākamāhnikasamayaḥ. sīdatyēṣā brahmapariṣad. gaganamaṇḍalamadhyamārōhati bhagavānaśēṣa kalyāṇacintāmaṇistaraṇiḥ. aravindāruṇavadanē na naktaṁ samaya manupālayantyamī munayaḥ. anumanyasva. yāmō vayam’. 
 
 
 ity abhihitā sā priyaṁgumañjarī ‘maharṣē, marṣaṇīyō ’yam ēkas tyaktakulavadhū dharmō narmāparādhaḥ. svīkriyantāmētāni vividhānyullasanmayūkhamajjarīra citēndra cāpacakrāṇyābharakhāni. gr̥hyatām idam indudyutidhavalamanalaśaucaṁ cīnāṁ śukapaṭṭaparidhānayugalamiyaṁ ca kusumamālikā’ ity abhidhāyāsyānyad apy atithi satkārōcitamupaḍhauṣaya prasādanāya praṇāmam akarōt. 
 
 
 munis tu ‘gauravamukhi, vr̥ttamuktō ’yaṁ hāraḥ, dōṣālayamaṅgadam, jaghanyapadā śrayaṁ kāñcīdāma, sadāpadādhiṣṭhānaṁ nūpuram, alaṁkārō bhavadvidhānā mēva rājatē nāsmākam. iyaṁ ca parimalavāhinī mālā nivaddhamadhukarālāpācīnaṁ vāsaś ca tavaivōcitam’ ity anēkadhā śliṣṭālāpalīlayātivāhya kāścitkāla kalāḥ karakalitakamaṇḍalumaṇḍalēśvaramāpr̥cchya tāṁ ca priyaṁgumañjarīṁ jaraṭhata mālanīlamamvaratalamudapatat. 
 
 
 viyati viśada vidyullōlalīlāyamānē 
 sphuraduruparivēṣākārakāntau munīndrē 
 
 atha gatavati tasminvismayōttānitākṣaḥ 
 kṣitipatiravatasthē sthāṇusaṁsthāṁ dadhānaḥ 
 
 
 sthitvā ca tatkathāvasthayā kāścitkālakalāḥ kalāpikulōtkaṇṭhākā riṇi raṇati navajaladhararavaramaṇīyē madhyāhnagambhīrabhērīsakhē śaṅkhayugalakē, viśati visakāṇḍakavalanamapahāya tīvrataratapanatāpatāmyattanuni navana linīchadacchāyāmaṇḍalamupavanadīrghikāvataṁsē haṁsakulē kumudakuvalayāmbhōjapa trapuñja pañjarāntaramanusarati parihr̥tōṣṇamadhuni, mukulitapakṣapuḍhē ṣaṭcaraṇacakra cālē, caṭulāgrimakhuraśikharōllikhitadharaṇimaṇḍalēṣu khaṇḍita kharvadūrvā nālanīlaghuraghurāyamāṇaghōṇākōṇēṣu vimucyamānēṣu pipāsāturaturaṁgēṣu, dharmavi ghūrṇitēṣu sasuskārakara vimuktasīkarāsāravarṣēṇādvitāṅgaṇēṣu majjanātha sajji tēṣu sēvāgatarājakuñjarēṣu, krīḍāgirisaritamavatāryamāṇēṣu līlāmr̥gamithu nēṣu, payōbhiḥ pūryamāṇāsu pañjarapakṣipayaḥpānapātrīṣu, udyānāraghaṭṭatīṁ ṭōkamānāsu kōyaṣṭimayūramaṇḍalīṣu, krīḍāsaraḥ saratsu saṁgītaśramasvinna khinnakiṁnarēṣu, kūpakūlakulāya kōṇakūṇitēṣatrātapātaṅkākulakalaviśēṣu, bhavana canavāpīpulinapālipāṁsupaṭalamuttaptamapahāya śītalaśaivalāvaliṁ śrayati tara litanakē, kaikārayati krauñcacakōracakravākacakrē, krīḍāprarōpita prāṅgaṇa prānta taruśikharamadhyē madhyāhnabalipiṇḍāya piriḍatē kraiṁkārayati kākavayasāṁ karṇa kaṁṭu kuṭumbakē, bakavalayavalakṣānkṣipati dikṣu dīprāndīptidaṇḍāṁścaṇḍarōciṣi, visarjya parijanaṁ rājā majjanabhavanāyōdacalat. 
 
 
 gatvā ca pr̥thvīvalayam iva payaḥpūrṇasamudradrōṇīkam, kēdārōdaramiva sakalaśālisthānam, śrōtriya dvijajanabhavanam iva sakaladhautapaṭṭam, atirama gīyaṁ majjanabhavanamavatāritābharaṇaḥ snānapīṭhē niṣasāda. 
 
 
 āsannasthitaścāsyāvasarapāṭhakaḥ papāṭha. 
 
 
 ‘vararajanīkarakāntē citrābharaṇē niśānabhaḥsadr̥śē 
 tava nr̥pa majjanabhavanē savitānābhāti paramaśrīḥ 
 
 
 anantaramuttuṅgakana kakumbhaśōbhāspardhikucamaṇḍalārdhabaddhōttarīyāṁśukapari karāḥ, sasmarasmitavikārakāriṇyaḥ, darśitasītkārāṅgamalanavinyāsāḥ, kā śvitsamudravēlā iva samakarōtkṣiptāmalakāḥ, kāścittaruṇatarumañjarīrājaya iva bhr̥ṅgārabharabhugnadēhāḥ, kāścidanyāyakāriṇya iva sabhājanōddhūlanakarōḥ, kāścinmalayācalabhūmaya ivōtkr̥ṣṭagandhadhāritailāḥ, kāścidēvalōkavasataya iva cāmaradhāriṇyaḥ, kāścitpuraṁdarapuraṁdhikā iva savibhramakaṅkatikōpāntēnā kēśaprasādanamācarantyaḥ, kācidvivyāṭavya iva darśita vividhapādapālikāḥ, kāśvidrāghavasēnā iva kr̥taprahastamalanāḥ, kāśvidvayākaraṇavr̥ttaya iva bāhu latāṁ saṁvāhayantyaḥ, majjananiyuktāḥ kāminyō rājānaṁ snapayāmāsuḥ. 
 
 
 kiṁ bahunā— 
 
 
 tāstāstaṁ snapayāmāsuraṅganāḥ kumbhavāriyā 
 ētya yāḥ syuḥ prasannēna dyulōkātkuṁ bhavāriyā 
 
 
 atha vimaladukūlaprāntaninaritāṅgaḥ 
 parihitasitavāsāḥ svalpamāṅgalyabhūṣaḥ 
 śucirucitavidhijñaḥ sa svayaṁ svasthacittaḥ 
 kuśakusumakaraḥ sankarma dharmyaṁ cakāra 
 
 
 >anantaramāvatartitā nē kasvarṇavallabhō vallabhō janasya bhōjanasya samayē sa mayēna nirmitayā tathā sagharmāṇaṁ dharmasutasabhayā sabhayāgatajanajanitā rambhōraṁ bhōjanasthāna vēdardī janasthānavēdī gatavān. 
 
 
 
 tasyāṁ ca vahuvistīrṇasvarṇabhōjanapātrapatra śaṅkhaśuktisanāthāyāmupaviṣṭa syāsya kramēṇa parikaramāvadhya gāḍhamāḍhaukanta svasya svasthānuhāriṇō ’nna viśēṣānādāya sūpakārāḥ sūpakārāṅganāś ca. 
 
 
 tathā hi— 
 
 
 bhaktās tasya bhaktam, mudrā mudrāna, mōdakā mōdakān, aśōkavartinyō  ’śōkavartīḥ, samāṁsā māṁsam, nānāśākāḥ śākāni, vyañjanā vyañjanam, aparās tu kāścidakṣīrā api kṣīram adhārikā api dhārikāḥ parivēṣa yām āsuḥ. 
 
 
 sō ’py adhīśō bhūbhujāṁ bhuñjānō bhōjyam, liham̐llēhām, āsvādayansvādu, cūṣayañcuṣyāṇi, pivanpēyāni, āhāram akarōt. 
 
 
 anantaramācamya candanēnōdvartitapāṇipallavaḥ śīghramātrāya dhūpadhūmam, āsyē nikṣipya kastūrikākuḍūmakarpūrakarvurāṇi kramukaphalaśakalāni, ādāya ca vitrastamr̥gatarṇa karṇa kamrāṇi śuktiśuklāni tāmvūlīdalāni, tasmātpradē śādaparamacakīrṇakusumahāri vistīrṇāstīrṇasvarṇamayavaidūrya paryantaparyaṅkāṅka māptaiḥ saha vinōdāsthāyikāsthānamagāt. 
 
 
 tatra ca sakāmakāminīkamalakōmalakarapuṭapīḍyamāna pādapallavō naḥ rtayannāṭyaparipāṭīpaṭūnnaṭān, bhāvayannamr̥tastrataḥ kavivācaḥ, vācayaṁściraṁtana kavikathāḥ, śr̥ṇvanvīṇāpravīṇakiṁnara mithunagītāni, ālōkayam̐llōcanōtsava karānvilāsinīlāsthavilāsān, vādayanmr̥duvādyaviśēṣān, avadhārayanvāṁ śikavādyavēṇu nikkāṇān, kalagiraḥ pāṭhayanpañjaraśukān, kāntākucakuṁ mbhamaṇḍalāvaṣṭambhalīlayāparāhnasamaya mativāhitavān. 
 
 
 
 kramēṇa ca caṣakāyamāṇavikacakamalamadhyamadhupānamatta iva punarvāru khyāśayābhibhūtabhāsi madād iva lōhitāyamānē nipatati muktāṁśukē ’ṁśumālini, vanāntarataruśiraḥ śritaśākhāśikharēṣu galadhala kialkapuñjapiñjarāsu mañjarī ṣviva vilambamānāsu dinakaradīdhitiṣu, vistīrṇaśilāvakāśajaghanāyā mullasallōhitādharapallavāyāmastācalavanarājirēkhāyāmupari patitamavalō kya rāgiṇamaharpatimīrṣyārōṣabharād iva jātē japāpuṣpanicayaruci paścimā śāmukhē, mukhararthāta nabhō nijanīḍanilayanākr̥takr̥jitajaradaṇḍajavrajē, vrajati saraḥ saṁdhyāvidhividhitsayā dvijanmajanamuninikāyē, kālāgurusā janarāga iva śyāmalayati gaganalakṣmīmabhisārikāvandhāvandhakārē, rājñaḥ saṁdhyāvasaramāvēdayankinaramithunam idam agāyat. 
 
 
 ‘bhōgānbhō gāṅgavīcīvimalitaśirasaḥ prāpya śaṁbhōḥ prasādā- 
 nmōhānmōhānabhijñāḥ kvacid api bhavata prāṇinō darpabhājaḥ 
 yasmādyaḥ smārtaviprapraṇatinutapadaḥ sarvasaṁpannabhōgō 
 bhāsvānbhāḥ svāṅgabhūtā api sa pariharannastamēṣa prayāti 
 
 
 ētadākarṇya narapatiḥ sāṁdhyaṁ vidhimanvatiṣṭhat. 
 
 
 
 kramēṇa pracuracalaccāṣakulakāla kāntikā śibhirvaṁhalatamaḥ kallōlairālō ḍitē lōkē lōkēśvarō vihitavikālavēlāvyāpāraḥ pārasīkōpanītapārāvāra pārīṇapārāvatapatattripakṣarasanāthē vikīrṇavāsadhūlini dhūpadhūmamuci vicitra citraśālini prāntapradīpitadīpa dīptidaṇḍa khaṇḍitatamasi sajjitaśayyē śayyā gr̥hē gr̥hītaspr̥haṇīyāṅgarāgō rāgasāgarakallōlalōcanayānayā priyayā priyaṁgu mañjaryā alīkakalahakōpakuṭilabhramabhrū kōṇatarjana janitasmitaḥ smaravikāra kārikarikalabhakumbhavibhramāyamāṇōttuṅgapīcarakucakumbhapīṭhamārōpitō rajanīm anaiṣīt. 
 
 
 ēvam asya sakalasaṁsārasukhaparamparāmanubhavatō yānti divasāḥ. 
 
 
 kadāciccārucāmīkarācalacaladdēhādhidēvatēva bahudhānandanē suruci ravāyauvanārabhbhē suratōtsavamanubhavantī patyuḥ prāṇapriyā priyaṁgumasarī garbha vabhāra. 
 
 
 tēna ca vikacacūtamañjarīva kōmalaphalabandhēna bandhuraramaṇīyākr̥tiḥ, candrakalēva kalāpravēśēnōpacīyamānaprabhā, prabhātavēlēvōnmīladaṁśumālimaṇḍa lēnānandyamānā, ratnākarataraṅgamālēvāntaḥsphuranmāṇikyakānti kalāpēnōdbhā samānā, garbhasaṁdarbhitēna lāvaṇyaparamāṇupuñjēna vyarājata rājamahiṣī. 
 
 
 
 gacchatsu ca kēṣuciddivasēṣu suvr̥ttatuhinācalagaṇḍaśailayugalamiva bālamayūrikākāntam, anaṅgasaudhaśikharadvayam iva śēkharīkr̥tēndranīla kalaśam, ujjvalaraupyanidhānakumbhayugmam iva bhujagasaṁgatamukham, ullāsihaṁsamithuna m iva cañcūtkhāta paṅkilakamalakandam, airāvatamastakapiṇḍapāṇḍura muccacūcu kaśyāmalimnālaṁkr̥tamāpūryamāṇamantaḥ kṣīrēṇa kṣaṇaṁ kṣaṇamakhidyata payōdharadvandva mudrahantī. 
 
 
 vabandha ca candrakalāṅkurakavalanē spr̥hām. 
 
 
 abhilāṣamakarōc ca cañcalacañcarīkakulakalaravara maṇīyavikacacū tavanavihārēṣu. 
 
 
 sparśamamanyata bahu bahalama bhyarṇāva kīrṇavikasita kamalavananiṣyandi makaranda bindōrmandatarataraṅgasaṅgaśītalamalayamārutasya. 
 
 
 cintayāṁcakāra ca caturudadhilāvaṇyarasamāsvādayitum. 
 
 
 abhyavāñchatucchamacchamaśēṣa ma manda mandaramanthānamanthōtpannamamr̥tamātr̥pti pātum. 
 
 
 ity anēkadhōtpannagarbhaprabhāvādanurūpadōhadasaṁpatti saṁpannādhikakamanīyakānti rullasadva halamr̥gamadajalalikhita vicitrapatrabhaṅgabhavya vipula kapōlamaṇḍa lēna mukhēna śaśāṅkamantaḥsphuratkalaṅkamupahasantī dviguṇamavanipatēstasya priyā priyaṁgumañjarī babhūva. 
 
 
 tathā hi— 
 
 
 sā samīpasthitajyēṣṭhā payaḥpūrṇapayōdharā 
 agraprāvr̥ḍivāhādam akarōt tasya bhūpatēḥ 
 
 
 
 ēvam aviratavividhavāñchōtsavāvicchēdakartari bhartari, saṁjñayaivāśākāri rāyapārē parivāra, bahubhaṅgibhāgyōpabhōgakramēṇātikāmati kutracitkālē, kālakalākuśalaślāghanīyē pūrṇaprāyē prasavasamayē, vilīnajātyaśātakumbha bhāsi bhāsvatyudayamārōhati, hatatimirāsu dikṣu kṣaṇamēkaṁ sā prasavavēdanā vyatikaram anvabhūt. 
 
 
 tataś ca— 
 
 
 prabhāsaṁyōgivikhyātaṁ yōgyaṁ nālasyakarmaṇaḥ 
 pr̥thvīva puṇyatarthaṁ sā kanyāratnamajījanat 
 
 
 tatra ca divasē vikasitakumudakundrakānta kīrtanīya kīrtisudhayā dhava lāni kariṣyatyēṣā pravardhamānāsmanmukhāni’ iti priyād iva prasannāḥ samapadyanta daśa diśaḥ. ‘mā sma punarasmadguṇānēṣāpahāṣat’ ity apahr̥taikaikasāraguṇāḥ sabhayā namasyanta iva tasyai kusumāñjalim amuñcam̐ś candrādayō dēvāḥ. svakā ntisarvasvāpahārabhayād iva divi nanr̥turapsarasaḥ. ‘kimasyāḥ samaṁ samutpa namanyad api kanyāratnam’ ity anviṣyanta iva paritaḥ parivabhramuḥ surabhayaḥ samāḥ samīraṇāḥ. 
 
 
 kiṁ bahunā— 
 
 
 amandānandaniṣyandamapāstānya kriyākramam 
 jagajjōnmōtsavē tasyāḥ pītāmr̥tamivābhavat 
 
 
 
 atha bahōḥ kālādanurūpaprauḍhapraharaṇaprāptiprōtahr̥dayēnāsphōṭitam iva sa kalajagadvijayavyavasāyasāhasikēna kusumasāyakēna, cirāducitāśrayalābhamu ditamanasā sphūrjitam iva śr̥ṅgārarasēna, śacikāśakusumahāsyēna yōgyasaha kārikāraṇōpalambhapūrṇa manōrathēna valgitam iva vasantamāsēna, nijakarmaṇaḥ saphalatāṁ manyamānēnōcchvasitam iva malayānilēna, cirakālōpalabdhalādhyā dhāratayā hasitam iva rūpasaṁpadā, vikasitam iva lāvaṇyalakṣmyā, pranr̥ttamiva samasta strīlakṣaṇādhidēvatayā, kalakalitam iva kāntikalāpaniyā. 
 
 
 kiṁ bahunā— 
 
 
 sargavyāpārakhinnasya vahōḥ kālādvidhērapi 
 āsīdimāṁ vinirmāya ślāghyaḥ śilpapariśramaḥ 
 
 
 ēvam asthāḥ satata vistīrṇasvarṇa pūrṇapātrapūjitapūjyaṁ dvijanmani saṁpannē nā makarmasamayē saṁmānya mānyajanaṁ janēśvarō varapradānamanusmr̥tya damanakamunēḥ ‘damayantī’ iti nāma pratiṣṭhitavān. 
 
 
 kramēṇa ca pracurāmr̥tasaṁsiktā iva sukumārāḥ prasaṁrtumārabhantāṅkāvayavapa lavā, cakāra ca cañcaccā mīkararucirucirāṅgaṇamaṇivēdikāsu kaiści divasairanuccacaraṇapracāracārucāpalyalīlāḥ, sahāsam akarōtparijanaṁ janayantī bālakēlīḥ, svacchandamānandayāṁcakāra pitaraṁ taraṅgabhaṅgiraṅgitēna, jananīma jījanajātavismayāṁ smitamugdhadarśitadantakāntikundapuṣpamaniṣpannākṣarama lpālpaṁ jalpantī. 
 
 
 kiṁ bahunā— 
 
 
 api rēṇukr̥takrīḍaṁ narē ’ṇukrīḍayānvitam 
 tasyāḥ prauḍha śiśutvē ’pi vayō vaicitryamāvahat 
 
 
 
 ēvam iyam anavaratasvairavihārāhāriṇi kramēṇātikrāmati śaiśavē vayasi pi turniyōgā dugurūpadēśātsādhuvr̥ddhasaṁvāsādbuddhivikāsāc ca nāticirēṇa prāptā naipurāyaṁ puṇyakarmārambhēṣu, jātā pravīṇā vōṇāsu, nirākulā kulācārēṣu, kuśēlā śalākālēkhyēṣu, viśāradā śāridāyēṣu, prabuddhā prabandhālōcanēṣu, ca turā cāturānāthajana cikitsāsu. 
 
 
 kiṁ cānyat— 
 
 
 akarōd anālasyaṁ lāsyē, prāpa prādhānyaṁ dhanyōcitavyavahārēṣu, vaicitryaṁ citrēṣu, cāturyaṁ tauryatrikē, kauśalaṁ śalyōddhārē, pāṭavaṁ paṭahavādanē, vaimarlsa navamālyaprathanē, prāgītyaṁ gītyām, prākāmyaṁ kāmakathāsu. 
 
 
 kiṁ bahunā— 
 
 
 na tatkāvyaṁ na tannāṭyaṁ na sā vidyā na sā kalā 
 yatra tasyāḥ prabuddhāyā buddhinaiva vyajr̥mbhata 
 
 
 ēvam asyāḥ śaiśava ēva nijajaraṭhaprajñāprajñātajñātavyavas tu vistarāyāḥ kramēṇa tilakabhūtaṁ nr̥tana cūtavanam iva vasanta pravēśaprathamapallavōllāsēna, pratyagra ghanasamayamahīmaṇḍalami vāmanda vidalatkandalakalāpēna kēsarikiśōra kaṇṭhapī ṭham iva navakēsarāṅkurōdgārēṇa, karikalabhakapōlasthalamitra prathamamadōdbhēdēna, niśāvasānanabhastalam iva prabhātaprārambhaprabhāprabhāvēṇa, saraḥ salilam iva vi dalitakōmalakamalakāntisaṁtānēna, manōhāriṇā saṁsārasārabhūtēnābhūṣyata vapuḥ kāntataratāruṇyāvatāraprākprārambhēṇa. 
 
 
 tataś ca— 
 
 
 pariharati vayō yathā yathāsyāḥ sphuradurukandalaśāli bālabhāvam 
 draḍhayati dhanuṣastathā tathā jyāṁ spr̥śati śarān api sajjayanmanōbhūḥ 
 
 
 
 api ca— 
 
 
 muñcantyāḥ śiśutāṁ bharādavatarattāruṇyamudrāṅkita- 
 sphārībhūtanitānta kāntavapuṣastasyāḥ kuraṅgīdvaśaḥ 
 unmīlatkucakāñcanābjamukulaṁ yūnāṁ muhuḥ paśyatāṁ 
 bāhvōrantaramantarāya sadgaśā manyē nimēṣā api 
 
 
 tataś ca— 
 
 
 tattasyāḥ kamanīyakāntavijitatrailōkyanārīvapuḥ 
 śr̥ṅgārasya nikētanaṁ samabhavatsaṁsārasāraṁ vayaḥ 
 yasminvismr̥ta padamapālicalanāḥ kāmālasā dr̥ṣṭayō 
 nō yūnāṁ punarutpatanti patitāḥ pāśē śakuntā iva 
 
 
 api ca— 
 
 
 āvaghnatparivēṣamaṇḍalamalaṁ vaktrēndubimbādvahiḥ 
 kurvaścampakajr̥mbhamāṇakalikākarṇāvataṁsakriyām 
 tanvaṅgayāḥ parinr̥tyatīva hasatīvōnsarpatīvōlvaṇaṁ 
 lāvaṇyaṁ lalatīva kāñcanaśilākāntē kapōlasthalē’ 
 
 
 ētad ākarṇya rājā rakhitas tatkathayā punar udañcaduccarōmāñcakañcukitakā vyastatkālam ēvāntaḥsphuranmanmathamanōrathabharabhajyamānamānasas taṁ haṁsam apr̥cchat. 
 
 
 ‘pakṣirāja rājīvavanāvataṁsa haṁsa, punaḥ kathyartā tasyāḥ saṁprati vayōvr̥ tavr̥ttāntavyatikaraḥ.’ 
 
 
 ity uktaḥ punarēṣa taṁ babhāṣē— 
 
 
 “dēva, kimēkō ’smadvidhaḥ pakṣī kṣōrataraṅgadhavalalōcanāṁ tāṁ varṇayēt yasyāḥ sarvadēvamaya ivākārō lakṣyatē. 
 
 
 tathā hi— 
 
 
 sutārā dr̥ṣṭiḥ, sakāmāḥ kaṭākṣāḥ, sukumārācaraṇapāṇipalavāḥ, sudhā kānti smitam, aruṇō dantacchadaḥ bhāsvantō dantāḥ, sukr̥ṣṇāḥ kēśāḥ, prabu ddhā vāṇī, gaurī kāntiḥ, guruḥ stanābhōgaḥ, pr̥thvī jaghanasthalī, surabhi niḥśvāsaḥ, sugandhavāhaḥ prasvēdaḥ, saśrīkaḥ sakalāṅgabhōgaḥ. 
 
 
 kiṁ cānyat— 
 
 
 nakṣatramayīva nirmitā vidhinā. 
 
 
 tathā hi— 
 
 
 bhadrapadā jyēṣṭhā suhastā pūrvōttarā sārdrahr̥dayā mūlaṁ kaṁdarpasya. 
 
 
 kiṁ bahunā— 
 
 
 lāvaṇyātiśayaḥ sa kō ’pi madhuras tē kē ’pi dr̥gvibhramāḥ 
 sā kācin navakandalīmr̥dutanōs tāruṇyalakṣmīr api 
 saubhāgyasya ca viśvavismayakr̥taḥ sā kāpi saṁpadyayā 
 lagnānaṅgamahāgrahā iva kr̥tāḥ sarvē yuvānō janāḥ 
 
 
 
 rājā — ‘tatastaḥ’ 
 
 
 haṁsaḥ — ‘tatastasyāḥ punaridānīṁ— 
 
 
 dūrābhōgabharēṇa bhugnagatinā śliṣṭā nitambasthalī 
 dhantē svarṇasarōjakuḍūmalakalāṁ mugdhaṁ stanadvandvakam 
 ālāpāḥ smitasundarāḥ paricitabhrūvibhramā dr̥ṣṭaya- 
 stasyāstarjitaśaiśavavyatikaraṁ ramyaṁ cayō vartatē 
 
 
 tadēṣa tasyōḥ sakalayuvajanamanōmayūravāsayaṣṭēḥ samastasaṁsārasaundaryā adhidēvatāyāḥ kathitō vr̥ttāntaḥ. 
 
 
 kim anyat— 
 
 
 haracaraṇa sarōjārādhanāvāptapuṇyaḥ 
 paramasukr̥takandō vandanīyaḥ sa kō ’pi 
 api jayatu sa yastāṁ durlabhāṁ lapsyatē ’sminn 
 iti kathitakathā sansō ’pi haṁsō vyaraṁsīt 
 
 iti śrī trivikrama bhaṭṭasya kr̥tau damayantīkathāyāṁ haracaraṇasarō jāṅkāyāṁ tr̥tīya ucchavāsaḥ samāptaḥ 
 
 
 
	caturtha ucchvāsaḥ
	 
 ēvam ētad ākarṇya rājā tatkālamāghūrṇitamāścaryēṇa, ākulitamaurasukyēna, āmantritamutkaṇṭhayā, kaṭākṣitaṁ kaṁdarpēṇa, abhivāditaṁ raṇaraṇakēna, jyōtkāri tamāgrahagrahēṇa pr̥ṣṭhakuśalamakālataralatayā, svīkr̥tamasvāsthyēna, avalōkitaḥ cintayā cētaḥ svaṁ svayam ēva svasthīkr̥tya vitarkitavān. 
 
 
 prāyaḥ saiṁva bhavēdēṣā pānthādaśrāvi yā mayā 
 yugāyitaṁ vinidrasya yatkr̥tē mē triyāmayā 
 
 
 tad ētan mē— 
 
 
 tadvārtāmr̥tapānārthi bhūyō ’pi śravaṇēndriyam 
 tr̥pyatē kēnavānandakandē kāntākathānakē 
 
 
 tatkimēnaṁ punaḥ pr̥cchāmi. 
 
 
 nēdaṁ nāyakasthānam. 
 
 
 ataḥ saṁprati— 
 
 
 maṇḍalakīkr̥ta kōdaṇḍaḥ kāmaḥ kāmaṁ vicēṣṭatām 
 na vyathiṣyē sthitaḥ sthaiyēṁ dhairya dhāmavatāṁ dhanam 
 
 
 iti vitarkya vihasan haṁsam ābabhāṣē — ‘sādhu bhōḥ subhāṣitāmr̥tamahōdadhē, sādhu. śrutaṁ śrōtavyam. idānīṁ bhadrabhūyiṣṭhō divasaḥ. tadvayaṁ vayasya, samā- sannāṁhnikasamayāḥ samucitavyāpāraṁ sādhaṁyāmaḥ. 
 
 
 bhavatāpi— 
 
 
 ētāḥ sāndradrumatalacalaccakravā kīcakōrāḥ 
 
 krīḍāvāpīparisarabhuvaḥ sthīyatāṁ svēcchayēti 
 yatrōnmīlatkamalamukulānyāśrayantyāḥ kuraṅgayō 
 bhr̥ṅgaśrēṇyāḥ śravaṇasubhagaṁ gītamā karṇayanti 
 
 
 api ca— 
 
 
 atilalitataraṁ taraṅgabhaṅgairidam api tr̥ḍumaravāri vāri vāpyāḥ 
 bhramadalinivahaṁ vahanti yasminmahimakaraṁ makarandamamvujāni 
 
 
 tvam api bhadrē vanapālikē, kr̥takamalamālānitasva kakrīḍam imam ādāya bhuktāvasānā sthānagōṣṭhīsthitasya mama samīpam ēṣyasi ity abhidhāya rājā rājabhavanam ayāsīt. 
 
 
 gatē ca rājani rājīvinīnā jīvitasamāḥ samāsvādayansvādukōmala mr̥ṇālakandalīḥ, dalayandalāni, kavalayanbahalamadhurasnigdhamukulāni, anu śīlayaśītalaśaivalāvalīḥ, vilāsēna sa haṁsastarastaraṅgāntarēṣu ciraṁ cikrīḍa. 
 
 
 cintitavāṁś ca ‘tēna rājñā ‘kr̥takamalamālānitambakakrīḍam imam ādāya ma tsamīpamēṣyasi’ iti śliṣṭārthamivādiṣṭā vanapālikā. tanna yuktam iha ciraṁ sthātumiti’. 
 
 
 ity asthāna ēvāśaṅkamānaḥ saha tēna rājahaṁsakadamba kēnāmvaratalamudapatat. 
 
 
 
 tatra ca vyatikarē divāpi sphārasphurattārāmaṇḍalamiva, vikacanavakutra layavanagahanam iva antarāntarōnnidrakumudakhaṇḍamuḍḍōnāstē kṣaṇamaśōbhayanta nabhastalam. 
 
 
 avilambitāś ca na cirā davā purvaidarbhamaṇḍalamaṇḍanaṁ kuṇḍinapuram. 
 
 
 avatēruś ca cakitacalañcakravākā lōkya mānakr̥tāndhakāravibhramabhramadbhrama rabharabhajyamānāmbhōjabhāji rājabhavanāsanna kanyāntaḥ purōdhānakōḍāsarasi. 
 
 
 sarabhasapradhāvitēna sarastīravihāravyasaninā kanyakājanēna nivēdināṁ stāṁnavalō kayitumatikautukēna damayantī kanyāntaḥpurātpurāṇamadirāruṇāya tākṣī kṣipramājagāma. 
 
 
 āgatya ca caṭulataracaraṇacañcū prahāravidalitāra vinda kandalānu tālavālanalinīvanavihāriṇastāngrahītu mē kaikaśaḥ sakhījanamādidēśa. 
 
 
 svayaṁ ca calavalayacāruravavācālita prakōṣṭhēna savilāsaṁ vismayakara karapalavēna taṁ rājaputrī rājahaṁsamuśvikṣēpa. 
 
 
 pāṇipaṅkajasthita ēva sō ’py abhimukhībhūya vibhāvya ca cēttaścamatkārakā digamasyāḥ kāntiviśēṣamāśiṣamadāt. 
 
 
 ‘kaṁdarpastha jagajjaitra śastrēṇāścaryakāriṇā 
 rūpēṇānēna rambhōru dīrghāyuḥ sukhinī bhava 
 
 
 api ca— 
 
 
 nirmāya svayam ēva vismitamanāḥ saundaryasārēṇa yaṁ 
 svavyāpārapariśramasya kalaśaṁ vēdhāḥ samārōpayat 
 
 kaṁdapaṁ puruṣāḥ striyō ’pi dadhatē dr̥ṣṭē ca yasminsati 
 draṣṭavyāvadhirūpamāpnuhi patiṁ taṁ dīrghanētraṁ nalam 
 
 
 dayayantī tu tasminkṣaṇē ‘ka saṁskr̥tavācaḥ pakṣiṇō vivakṣitavācaś ca iti manasi vismayaṁ bhayaṁ ca, ‘nāmāpy āhlādajananaṁ nalasya’ iti vapuṣi vēpathuṁ rōmāñcaṁ ca hr̥dayē ’nurāgamautsukyaṁ ca, samakālamullōlāyamānamuddahantī cintayāṁcakāra. 
 
 
 ‘sō ’yaṁ yastēna pānthēna yāntyā gaurīmahōtsavē 
 nalō ’py anala ēvāsīdvarṇitō mē puraḥ purā’ 
 
 
 athāsyāḥ sakhī parihāsaśīlā nāma nānmaiva nalasyōdbhinnabahalapulakā kurāmimāmavalōkya narmālāpam akarōt. 
 
 
 kōṣṇaṁ kiṁ nu niṣicyatē tava balātailaṁ sakhi śrōtrayō- 
 rantastittiripakṣipañtramathavā mandaṁ mr̥du bhrāmyati 
 yēnāṅgēṣu nikhātamanmathaśaraprasphārapicchacchavi- 
 nīlīmēcakitōccakañcukarucaṁ rōmṇāṁ vahatyudgamaḥ 
 
 
 damayantī tu tasyāḥ savailadayasmitamēvōttaraṁ kalpayantī śanaiḥ śiraḥkampa taralitāvataṁsōtpalā salajjā caladvilōcanāntēna tāmatarjayat. 
 
 
 avādīc ca taṁ rājahaṁsam ‘ahō mahānubhāva, sarvathāścaryahētur asi. 
 
 
 tathā hi— 
 
 
 draṣṭavyānurūpaṁ rūpam, mahāścaryagarbhāḥ prapañcitavācyā vācaḥ, sūcita saṁskārātirēkō vivēkaḥ, sōjanyāśrayaḥ praśrayaḥ, niṣkāraṇōpakāradhātrī maitrī. 
 
 
 tat tvam anēkadhājanitavismayō bahu praṣṭavyō ’si. 
 
 
 
 kiṁ tu prastutaṁ pr̥cchāmaḥ. 
 
 
 kathaya. kō ’yam ātmarūpasambhāvitakaṁdarpadarpadāvānalō nalō nāma. 
 
 
 yasyaitāni mandaramathanakṣaṇakṣubhitakṣīrasāgarataraṅgabhramabhrāntibhāji bhramanti yaśāṁsi. 
 
 
 ity ēvam uktaḥ sō ’pi ‘sundari, yady ēvam upaviśyatām. avadhīyatāṁ manaḥ. śrūyatāṁ saviśrabdham’ ity abhidhāya kathayitumārabdhān. 
 
 
 ‘asti samastasurāsuralōkakarṇapūrīkr̥takāntakīrtikundakusumaḥ, kusu māyudharūparamaṇīyadēhaprabhaḥ, prabhāvayuktō viprabhāvaśca, śuciranupatāpakārī ca, ghanāgamasamayō na vāribahulaśdha, śiśirasvabhāvō na jāḍyayuktaśca, rāmaḥ kuśalavayōrāmaṇīya kēna, janakō vaidēhabhāgēna, naiṣadhaḥ prajānāṁ patiḥ, virañca iva nābhibhūtaḥ samarē, vīrō vīrasēnō nāma. 
 
 
 yasya ca bahuśōbhayāṅgaprabhayā saha sphuratyudārā manōvr̥ttiḥ, akhaṇḍana yājñayā sadr̥śī rājatē rājyasthitiḥ, sajjayā sēnayā saha ślāghanīyā kr̥pāṇayaṣṭiḥ. 
 
 
 yaś ca saśr̥ṅgārō nārīṣu, vīrō vairiṣu, bībhatsaḥ paradārēṣu, raudrō drōhiṣu, sahāsyō narmālāpēṣu, bhayānakaḥ saṁgrāmāṅgaṇēṣu, sakaruṇaḥ śaraṇāgatēṣu. 
 
 
 
 yasya ca  caturudadhitaṭīṭī kamānaśaraccandraviśadayaśōrāśirājahaṁsa sya, nitriśatā kr̥pāṇēṣu, kucāturya kalatrēṣu, kr̥padēśasēvā pāpardhikēṣu, lugdha kaparyāyaḥ kaivartakēṣu, tāṁdaṇatā śastrēṣu, dharmacchēdā dhanuvidyāyām. 
 
 
 ēvam asya harasyēva karasthaṁ kr̥tvāśēṣamaṇḍalamanavarata vikhyāta vijayābhina ndinaḥ, sundarakailāsanābhirasyavanāntarēṣu viharataḥ, madananiruddhanaiṣadhōpīnō caṁcakucakumbhāvaṣṭambhamasr̥ṇitavakṣaḥsthalasya sukhēnābhikāmanti divasāḥ. 
 
 
 kadāciccaturudadhivēlāvalayitavasuṁdharāvikhyātamapatyamabhilapanna nādaracaraṇāṅguṣṭaniṣṭyūta kailāsōnmūlanāgatapataddaśavadanavirasavirutavihasi tāmaramaṇḍalīmahitamahimānamanavaratavirañciracita vicitranāmasāmavastustu timanavaratasakalalōkakalyāṇakāmadhēnumanupamavarcasamarcayāṁcakāra bhagavanta ambikāpatim. 
 
 
 atibhaktitōṣitaharalabdhavaraś ca nirūpamarūpayānurūpayā rūpavatyabhidhāna yāpradhānayā priyayā saha makarakētana kēliphalamanubhavannaticiramāsāṁcakrē. 
 
 
 atikrāmati tu kiyaty api samayē saṁpannasatvā samapadyata rūpavatō. 
 
 
 tēna ca samastasaṁsāravastūta kānti kaṇakalitagarbhārambhēṇa, nārāyaṇa nābhir iva virañcōtpattikamalakandabandhēna, kalpapādapalatēva pallavārambhō cvāsēna, manāṅmēduritōdarā raṁrāja rājīvanayanā rājapatnī. 
 
 
 kramēṇa ca mēcakōccacūcukakucakumbhakapōlipāṇḍimnā nimnayantī mr̥gaḥ lāñchanacchāmavāñchadacchāmr̥tapayaḥ piṣṭamūrtimanmadhusamayamadanamr̥gāṅkamaṇḍa larasēnātmānamālēsum. 
 
 
 agrataḥ sakhījana vidhr̥tamapāsya maṇimayamukuramaṇḍalamana varatani śānirmalakaravālatalēṣvātmamukhakamalamavalōkayāṁcakāra. 
 
 
 nirasya nīlōtpalamajaraṭhakarāṭhīrava karāṭha kēsaras tava kam akarōt karṇāvataṁsa m. 
 
 
 ativahalakuṅkumāṅkakastūrikāpaṅkamapahāya mattamātaṅgamadakaī mēna nija bhujaśikharayōrviracayāṁcakāra vicitrapattrabhaṅgān. 
 
 
 ēvam antaḥsphuradgarbhānurūpadōhadasukhamanubhavantī kadāciduñcasthānasthitē saumyagrahagrāmē, mahārājajanmōcitē ’hni śubhasaṁbhārakāraṇāyāṁ kālavēlāyāṁ jā taprāyē prabhātē prabhāpratānajanitaparivēṣamaśēṣa tējasvitējaḥpukhāpahāriṇamālō hitapādapallavōllasitapaṅkajacchāyam, dyaur iva ravimaṇḍalam, unnamanmēghamālēva vidyulōlam, araṇir iva vitānavaiśvānaram, narapālapriyā prīṇitagōtraṁ putra majījanat. 
 
 
 tatra ca divasē— 
 
 
 sāṁśukōnnatavaṁśasya tasya rājñaḥ purasya ca 
 babhūva lakṣmīḥ sā kāpi yayā svargō ’pi nirjitaḥ 
 
 
 
 api ca— 
 
 
 savr̥ddhabālāḥ kālē ’sminmuktāhāravibhūṣaṇāḥ 
 prāptāḥprītiṁ purē paurā vanēṣu ca tapasvinaḥ 
 
 
 sūtīgr̥hē ca— 
 
 
 alaṁkr̥taniśāntēna taruṇāruṇarōciṣā 
 pradīpānāṁ prabhā tēna prabhātēna yathā jitā 
 
 
 cirāpallavitaṁ rājavaṁśēna, samucchrasitaṁ rājyaśriyā, prītaṁ praṇayibhiḥ, nr̥ttaṁ pauraiḥ, pramuditaṁ bāndhavaiḥ, vidrāṇaṁ drōhijanaiḥ, unnaditaṁ viyatyadvaṣṭama ṅgalavāditraiḥ, citrāyitamatibahalaparimalapatatpuṣpavr̥ṣṭyā, vikasitaṁ digva dhūvadanāravindaiḥ, vilasitamatisurabhisukhasparśasamīraṇēna, svacchandāyitaṁ vandīkr̥tārātiramaṇībhiḥ, āḍhyāyitam arthilōkēna. 
 
 
 kiṁ bahunā— 
 
 
 avr̥ṣṭinaṣṭadhūlī kamaśarannirmalāmbaram 
 apītamattalōkaṁ ca jagajanmōtsavē ’bhavat 
 
 
 bhūtē ca vibhavabhūyiṣṭhē ṣaṣṭhījāgaraṇavyatikarē, pratikrāntēṣu ca sutakadi basēṣu nāmakaraṇōcitē ’hni ‘na lāsyati dharmaṁdhanānyēṣa sādhubhyaḥ’ iti brāhma ṇāḥ praviśya tasya ‘nalaḥ’ iti nāma pratiṣṭhāpayāmāsuḥ. 
 
 
 kramēṇa ca caturudadhivēlāvanavikāsōcitakīrtikunda kanda laiviśvaviśvaṁ bharābhilambhalaspākaiḥ kumārasēvakair iva sakalacakrarvāttacihrairalaṁkr̥tāvayavā vistarajaṭālavālaḥ kalpapādapāṅkara iva vardhitumārabhata. 
 
 
 viracitacūḍākaraṇādisaṁskārakramaś ca prāptē vidyāgrahaṇakālē nimittamā śrīkr̥tōpādhyāyaḥ svayam ēva samastānavadyavidyāmbhōnidhēḥ paraṁ pāram avāpa. 
 
 
 tathā hi—
	  prabuddhabuddhivāddha, saviśēṣaśēmuṣīkō vaiśēṣikē, vikhyātaḥ sāṁkhyē, rañji talōkō lōkāyatē, prāptaprabhaḥ prābhākarē, praticchanda kaśchandasi, alpavikalpaḥ kalpajñānē, śikṣākṣamaḥ śikṣāyām akr̥tāpaśabdaḥ śabdaśāstrē, abhiyuktō niruktē, sajjō jyōtiṣi, tattvavēdī vēdāntē, prasiddhaḥ siddhāntaṁṣu, svatantrasta ntrīvādyēṣu, paṭuḥ paṭahē, apratimallō jhallarīṣu, nipuṇaḥ paṇavēṣu, pravīṇō vēṇuṣu, citrakr̥ccitravidyāyām, uddāmaḥ kāmatantrē, kuśalaḥ śālihōtrē, śrēṣṭhaḥ kāṣṭha karmaṇi, sāvalēpō lēpyē, paṇḍitaḥ kōdaṇḍē, śauṇḍaḥ śāriṣu, guṇavāngaṇitē, bahulō vāhuyuyuddhaṣu, caturaścaturaṅgadyūtakrīḍāyām, upadēśakō dēśabhāṣāsu, alaukikō lōkajñānē. 
 
 
 
 kiṁ bahunā— 
 
 
 rasē rasāyanē granthē śastrē śāstrē kalāsvapi 
 nalē na lēmirē lōkāḥ pramāṇaṁ nipuṇā api 
 
 
 kramēṇa śaiśavamatikrāmatō ’sya sēvakairivaṅgāvayavairaṇyanuvr̥ttiḥ kr̥tā. 
 
 
 tathā hi—
	   śravaṇāsaktasya lōcanadvayam api śravaṇasaṁmatim akarōt. 
 
 
 unnatasvabhāvasya nāsāvaṁśō ’py unnati jagāma. 
 
 
 vakrōktikuśalasya kēśakalāpō ’pi vakratāṁ bhējē. 
 
 
 śaṅkhanirmalaguṇasya kaṇṭhō ’pi śaṅkhākāram adhārayat. 
 
 
 pr̥thulamatēraṁsakūṭadvayam api pr̥thulam abhūt. 
 
 
 pramāṇavēdinō vakṣaḥsthalam api supramāṇam ajāyata. 
 
 
 madhyasthasya tasya rōmarājiraṇi madhyē sthitā śuśubhē. 
 
 
 suvr̥ttasya bāhūruyugalam api suvr̥ttam abhavat. 
 
 
 gambhīra prakr̥tērnābhir api gambhīrā vyarājata. 
 
 
 palavasukumārahr̥dayasya hastacaraṇair api pallavalaukumāryam aṅgīkr̥tam. 
 
 
 atha kiṁ bahunā— 
 
 
 sōṣṇīṣamūrdhā dhvajacakrapāṇirūrṇāṅka vistīrṇalalāṭapaṭṭaḥ 
 
 susnigdhamūrtiḥ kakudunnatāṁsaḥ kasyaiṣa na syānnayanābhirāmaḥ 
 
 
 api ca— 
 
 
 āsyaśrīḥ saṁnibhēndōḥ samadavr̥ṣakakudvandhuraḥ skandhasaṁdhiḥ 
 snigdhā rukkuntalānāmanuharati dvaśōrdvandvamindīvarasya 
 sthānaṁ vakṣō ’pi lakṣmyāḥ, spr̥śati bhujayugaṁ jānunī, vr̥ttaramyē 
 jaṅgha, kṣāmō ’valagnaḥ, kimu niṣadhapatēḥ ślāghanīyaṁ na tasya 
 
 
 asti ca tasya naraṁpatisūnōḥ samānaśīlavayō vidyālaṁkārakā ntikalā paparipūrṇadēhaḥ śarīramātra dvitīyō ’py advitīyahr̥dayamēkaṁ jīvitamapara ucchvāsaḥ sālaṅkāyanasūnuḥ śrutaśīlō nāma mantrī mitraṁ ca. 
 
 
 ēkadā tu pūrvadigvadhūkuḍumapaṅkapallavitavadanāyamānē niruddhāndhatamasē saugandhikabandhuni bandhūkakusumāruṇē viyati taratīva taruṇatarē taraṇimaṇḍalē, maṇḍayati kusumbhakusumakēsaraprakarāyamāṇē gaganāṅgaṇamambhōjamukulanidrā muṣi rōciṣāṁ cayē, calitē ca vicāratumupavanatarurājikarṇōtpalē nidrāvi rāmavidhutapakṣē pakṣikulē, kr̥taprābhātikakarmaṇaḥ sabhāṅgaṇamaṇḍapamadhyavartinō dattasēvāvasarasya rājñaḥ praviṣṭē mantriṇi sālaṅkāyanē, praṇāmaparyastakarṇī tpaladhavalita sabhāṅgaṇē yathāsanamupaviṣṭa prastutasēvālāparakhitarājani rāja nyacakrē, prakrāntē śāstrīyavinōdē, śrutaśīlēna samamanyaiś ca krīḍāsahāyairanuca rairanugamyamānō nalaḥ sēvāsukhamanubhavitumāgatavān. 
 
 
 bhāgatya ca kṣititalamilanmaulimaṇḍalaḥ praṇamya pituḥ pādāravindadva yamadūradattamāsanaṁ bhējē. 
 
 
 
 upaviṣṭē ca tasminn anabhivādanādutpanna manyurīṣa skōpakampitakaraparā mr̥ṣṭakūrcāgrimagranthiragraṇīrmantrimaṇḍalasya bhrūbha bhōṣaṇayā śōṇakōṇāntaratara ttaralatārayā dr̥śābhimukhamasya sālaṅkāyanaḥ praṇayaparuṣākṣaram abhāṣata. 
 
 
 ‘kumāra, rājahaṁsō ’pi ‘ahaṁsarūpaḥ’ iti mā sma mōhavānbhūḥ. 
 
 
 anubhavati camūḍhaḥ śastrasaṁghāta iva kōśaśunyatām. 
 
 
 avibhavaḥ puruṣōṁ mēṣa iva kambalasyōpayōgaṁ gacchati. 
 
 
 pradyumnajātō ’pi bāṇayuddhavyatikarakārirāyā sadōṣayā yauvanāvasthayā niruddhō ’niruddha iva kō nāma na klēśamanubhavati. 
 
 
 tattāta, suviṣamēghavantini vidyudvilāsa ivāsthirē sthitastāruṇyē mā sma vismara smayēna vinayam. 
 
 
 
 avinītō ’gnir iva dahati. 
 
 
 prajātanayaścchāga iva nābhinandyatē janēna. 
 
 
 kiṁ ca dhūmaḥ  sulahāyaśunyasya bhavatō yasyāmīmāṁsābhiyōgā rākṣasā iva, anyā yāḥ pāradārikā iva, ayōgakriyā lōhakārā iva, aśrutāgamāḥ śōkavēgā iva sahāyāḥ. 
 
 
 na ca tē duḥśikṣitanr̥pakalabhavyākaraṇamārgēṣu nipuṇā nartakīva mitra maṇḍalī. 
 
 
 tadāyuṣmannahitayā prakr̥tyā bhujaṅga iva bhayāya lōkasya. 
 
 
 
 ugrasēnaḥ kaṁsānurāgaṁ janayēt. 
 
 
 amr̥tamathanōdyataharivāhupakṣara śunīmivāsthiratāṁ parihara. 
 
 
 kuśīlatāgrāhī mā sma tailika iva kēvalaṁ khalōpabhōgāya bhūḥ. 
 
 
 āvarjaya guṇān. 
 
 
 nirguṇē dhanuṣīva suvaṁśyē ’pi kasyāgrahō bhavati. 
 
 
 iva mandarasānugataḥ kō na ghr̥ṣyatē. 
 
 
 abhyasya kalāḥ. 
 
 
 niṣkalō-vīṇādhvanir iva praśasyatē na puruṣaḥ. 
 
 
 tyaja jāḍayam. 
 
 
 jāḍyēyōgēna himānī dūṣyatāṁ yati. 
 
 
 
 mā sma mukharō bhūḥ. 
 
 
 karṇāṭacēṭīm iva mukharatāṁ na śaṁsanti sādhavaḥ. 
 
 
 bhaja mādhuryam. 
 
 
 dhavalavalīvardapaṅkir iva samādhuryā vāṇī manō harati. 
 
 
 varjaya vaiparītyam. 
 
 
 viparītaṁ śavam iva kō na pariharati. 
 
 
 kamaladīrghākṣa, śikṣā kamē ’sminn aparamapyabhidhīyasē. 
 
 
 mā gāḥ striyāḥ śriyō vā viśvāsam. 
 
 
 adhikamalavasatiranāryasagatā strī śrīś ca kaṁ na pratārayati. 
 
 
 
 yā kālakūṭadvitīyā nīrōṣitāpi nārdrahr̥dayā bhavati. svīkr̥tāpi vi vāhēna kaṁsānalaṅghanacāpalēnōdvējayati. 
 
 
 asyāḥ kāraṇē ’bhrāntaḥ samastōmandarāgaḥ sadālōkaḥ, lōlanētrīkr̥tā ghr̥ṣṭā bhujaṅgamaṇḍalī, prāptō jaladhī rājakumāraparābhavam. 
 
 
 
 anayāvaṣṭabdhaḥ kō na guruvāraṇayōgyō bhavati, kō na vājipr̥ṣṭhamarōhati, kaḥ kaṁkaṇannavañcanātaḥ prakaṭayati, kaḥ kaṇṭhē hārāvamōcanaṁ na kurutē, kō na kāñcanaśśr̥ṅkhalāmanubhavati. kuraṅga ivāndhībhūtaḥ kō vāgurāvañcanaṁ karōti, kaḥ kārmukanirmuktaśilīmukha iva na vailakṣamāgacchati. 
 
 
 kasya na parābhūtirbhavati. kasya nāpūrvaṁ yaśaḥ samucchalati. 
 
 
 kimatō ’py asthāḥ paramucyatē. 
 
 
 yādavapriyaṁ śārdūlam iva śūraṁ mahattaraṁ bhayānnōpasarpati. sunayanādēvaraṁ siṁham iva balabhadraṁ dr̥ṣṭvā prapalāyatē. na vasudēvē ’pi cakṣuḥ pātayati. 
 
 
 kēvalamana va rataśikṣita vaidagdhyakalāparādhātmikātrapāparā parihr̥tya guṇinō gurumparapuruṣē māyāvini kr̥takēśivadhē ghr̥tamandarāgē rāgaṁ vadhnāti. 
 
 
 tadāyuṣmannatigambhīraguhā girīndrabhūr iva hr̥dayaharāśrēyō ’rthināṁ śaraṇaṁ na strī śrīrvā. 
 
 
 
 śr̥ṅgārapradhānās tāta, gāva iva vicāritāḥ sarasā bhavanti na striyaḥ. 
 
 
 tad ētāḥ kandarpakaṇḍūkaṣaṇavinōdamātrōpakāriyō nātyantaviśvāsayōgyāḥ sarvathā viśvastaṁ viśvāsam iva naraṁ kurvanti striyaḥ. 
 
 
 śriyō ’pi dānōpabhōgābhyāmupayōgaṁ nayēt. na lōbhaṁ kuryāt. bahulōbhā nugataḥ kiraṇakalāpō ’pi saṁtāpayati janam. 
 
 
 ataḥ putra, prāpsyasi nacirānnijakulakamalarājahaṁsīṁ rājyaśriyam. anavarataṁ kr̥tayaśōdānandēhi nārāyaṇa iva tvayi ciraṁ raṁsyatē khalv iyaṁ lakṣmīḥ. 
 
 
 pāhi prajāḥ. prajāpō brāhmaṇa iva kṣatriyō ’pi na lipyatē pātakaiḥ. 
 
 
 
 mā ca vr̥ddhi prāpya guṇēṣu dvēṣaṁ kārṣīḥ. vyākaraṇē hi vr̥ddhiguṇaṁ bādhatē, na satpuruṣēṣu. 
 
 
 vatsa, mā cavaṁ cētasi kr̥thāśchandasō ’yam. chāndasaś ca gururvakasvabhāva ēva bhavati tatkimanēnēti. yasmāccaturānandipadaḥ puṇyaślōkō bhavān. a tō ’ṅgabhāvaṁ yānti tē vakrōktayō ’pi guravaḥ. saralatayā laghavō ’py antaraṅgā bhavanti. kiṁtu tē hyavasānē kuṭilatām api darśayanti. 
 
 
 tat kiṁ bahunā— 
 
 
 tathā bhava yathā tāta trailōkyōdaradarpaṇē 
 viśēṣarbhūṣitastaistairnityamātmānamīkṣasē 
 
 
 kiṁ cānyat— 
 
 
 vibharti yō hyarjunavāri pauruṣaṁ karōti namrē ca na vā ripau ruṣam 
 na tēna rājñā sahasāgarājitā bhavēnmahī kiṁ sahasāgarā jitā 
 
 
 
 api ca— 
 
 
 ‘kiṁ tēna jātu jātēna māturyauvanahāriṇā 
 bhārōhati na yaḥ svasya vaṁśasyāgrē dhvajō yathā’ 
 
 
 ēvam uktvā viśrāntavāci vācaspatisamē mantriṇi rājāpi prēmārdrayā dvaśā nalamavalōkya vaktumārabhata. 
 
 
 ‘tāta, yuktam uktō ’si sālaṅkāyanēna. kasyānyasya niryānti vadanāravi ndādēvaṁvidhāḥ padē padē ’rthasamarthā mr̥ddhayō mr̥ṣṭāḥ liṣṭāś ca vācaḥ. 
 
 
 taddarśitastavānēna nirvāpitadēhaḥ snēhaḥ. svīkr̥tastvaṁ manasā samasta sāmrājyabhārōdvahanadhuryaṁtāṁ prati. tēnāyamanuśāsti. 
 
 
 yujyatē caitat. 
 
 
 tathā hi— 
 
 
 saṁgrahaṁ nākulīnasya sarpasyēva karōti yaḥ 
 sa ēva ślādhyatē mantrī samyaggāruḍikō yathā 
 
 
 kiṁ ca na paśyasi sāṁpratam idam asmākamatibhīrubhūpālamaṇḍalam iva valibhirā kāntam, aśēṣamaṅgam, atijīrṇaśīrṇa karpaṭamivāvarītuṁ na śakyatē. kvāpyupa ripatitabhrūcakrā bhīrubhaṭapēṭīva naṣṭā dr̥ṣṭiḥ. 
 
 
 yē hitavargōpadēśinō mukhyāstē ’pi sālaṅkāyanaprabhr̥tayō mantriṇa iva vi ralībhūtā dantāḥ. śabdaśāstrē hi rājādīnām adantatā ślāghyatē, nānyatra. 
 
 
 tadidānīṁ mama vanyaśvāpadam iva viṣayavimukhaṁ manō vanāya dhāvati. kr̥taṁ ca yanmanuṣyajanmani kriyatē. 
 
 
 tathā hi— 
 
 
 ētāḥ prāpya parōpakāravidhinā nītāḥ śriyaḥ ślādhyatā- 
 māpūrvāpara sindhusīni ca nr̥pāḥ svājñāṁ ciraṁ grāhitāḥ 
 bhūbhārakṣamadōryugēna bhavatā jātā vayaṁ putriṇa- 
 statpratyucitaṁ yadasya vayasastatkarma kurmō vanē 
 
 
 ity abhidhāya tatkālam ēva mauhūrttikānāhūyādidēśa- ‘kathyatāṁ yauvarāṁjyā bhiṣēkōtsavāya divasaḥ’ iti. 
 
 
 atha kathayāmāsus tē ’pi — ‘dēva, śruyatām anavadyatanam ēva rājyābhiṣēkayō gyamahaḥ. kēndrasthānavarttinaḥ sarvē ’py uccagrahāḥ, puṇyō māsaḥ, pūrṇā tithiḥ, ślāghyō yōgaḥ, praśastō vāraḥ, śubhaṁ nakṣatram, kalyāṇī vēlā, vidhīyatāṁ yad vi dhēyam’ ity abhidhāya sthitēṣu tēṣv anantaram ēva ‘suśrōṇi, śrūyatāṁ yadasmābhiḥ śru tam āścaryam. 
 
 
 ucitamucitamēta dhairyadhāmnāṁ nr̥pāṇāṁ 
 vayasi kaṭuni kāntālōcanānāṁ tr̥tīyē 
 iti rabhasamivāsya prastutaṁ ślāghamānō 
 viyati paṭurakasmādutthitastūryanādaḥ 
 
 
 
 api ca— 
 
 
 upari parimalāndhaiḥ lasvanaṁ saṁcaradbhir madhukaranikurasbaicumyamānā bharēṇa 
 aviralamadhudhārāsārasaṁsiktabhūmiḥ sadasi suravimuktā prāpatarapuṣpavr̥ṣṭiḥ 
 
 
 avatēruś ca tatkālam ēvāmbaratalād ullasadbrahmakāntikalāpapavitrīkr̥tā vr̥digbhāgabhūmayaḥ sakalasāgarala rittōrthāmbu pūrṇaka maṇḍalumr̥tkuśakusumauṣadhi ruddhapāṇayō darśanādēvāpanīta samasta kali kalmaṣāḥ kē ’pi kutō ’pi brahmarṣayaḥ. 
 
 
 saharṣēṇa savinayēna saparivārēṇa ca calatkaryōtpalagaladbahalarajaḥpu apiñjaritakapōlapālinā pr̥thvīpālēna praṇamya kr̥tātithēyāḥ samucitānyalaṁca kurāsanāni. 
 
 
 kr̥takuśalapraśnālāpāś ca prastutakumārābhiṣēkasya narapatēḥ svasvakamaṇḍa luvārīṇi darśayāmāsuḥ. 
 
 
 idaṁ mandākinyāḥ salilamavagāhāgatamaru- 
 tpurandhrīṇāṁ pīnastana śikharabhugnōrmivalayam 
 idaṁ kālindyāś ca pravikasita tīradrumalatā- 
 patatpuṣpairantaḥ surabhitataraṅgaṁ nr̥pa payaḥ 
 
 
 idaṁ gōdāvaryātrinayanajaṭākhaṇḍagalitaṁ 
 mahārāṣṭrīnētraiḥ kr̥takuvalayaṁ majjanavidhau 
 idaṁ cāpi prēṅkhanmunijanavikīrṇārdhakamalaṁ 
 payō vindhyaskandhasthalavilulitaṁ nārmadamapi 
 yugmam 
 
 
 
 itaś ca— 
 
 
 tadētatpuṇyānāṁ paramamavadhiṁ prāptamudaddhēḥ 
 payaḥ prakṣālyāṅghī śayanasamayē śārṅgadhanuṣaḥ 
 vihārāyōnmajjadvaruṇavanitā vr̥ndavadanaiḥ 
 kṣaṇaṁ yatrōtphullannava kalamakhaṇḍaśriyamadhāt 
 
 
 rājā tu tatkālamunmīladūbahalapulakāṅkura kōra kitadēhaḥ kim apyadbhutara sēnāvēśita iva vidhūya śiraścintayāñcakāra. 
 
 
 ‘nūnamayamasmadgr̥hē hariharabrahmaṇāmanyatamaḥ kō ’py avatīrṇāṁ bhaviṣyati. yataḥ. kvāyaṁ śikṣākramaḥ, kēyamasmākamākasmikī yūnō ’syābhiṣēkāya buddhiḥ, kva cānukūlakālasaṁpattiḥ, kva cāmī samastābhiṣē kōpa karasapāṇayō mahā munayaḥ. 
 
 
 sarvathā namō ’stu ghaṭitadurghaṭāya vēdhasē. yasyāyam ēvam adbhutō vyāpāraḥ, ity avadhārayannutthāya gr̥hītvā tāni tīrthōdakāni kr̥tvā kanakakumbhēṣu  tātkālikāsphālitamr̥daṅgabhallarīravarabhasōllāsyavilāsinīvr̥ndairānandyamānō maṅgalōdgāramukhara parijanaparivr̥taḥ saha sālaṅkāyanēna ‘sahasraṁ samāstāta ēvā nupālayatu rājyam’ ity abhidhānamanicchantam api nalaṁ valānnivēśyābhiṣēka paṭṭē svayamēvābhiṣēkam akarōt. 
 
 
 paridhāpya ca maṅgalābharaṇavāsasī siṁhāsanamārōpya putraprēṇā puraḥ sthi tvā kanakadaṇḍapāṇiḥ kṣaṇaṁ prātihārya manvatiṣṭhat. 
 
 
 sālaṅkāyanō ’py atisnēhēnāsyōpari lambitamuktākalāpamāstravatsudhādhāra mindumaṇḍalam iva kanakadaṇḍamā pāṇḍuramātapatramadhārayat. 
 
 
 sāmāntacakraṁ ca calaccāmīkaracārucāmarakalāpavyāpr̥takarapallava masyā vinayamadarśayat. 
 
 
 munayō ’py uccārayāṁcakruścaturvēdapraśastamantrān. utthāya ca gr̥hītvākṣatā śirasi vikirantō ’sya punar idam avōcan. 
 
 
 
 ‘yāḥ skandasya jagāda tārakajayē dēvaḥ svayaṁbhūḥ svayaṁ 
 svaḥsāmrājyamahōtsavē ’pi ca śacīkāntasya vācaspatiḥ 
 tābhistē ’dya virañcivaktrasarasīhaṁsībhirāśāsmahē 
 vaidībhirvasudhāvivāhasamayē mantrōktibhirmaṅgalam 
 
 
 anyad api tatra divasē subhru samākarṇyatāṁ yadadbhutam abhūt. 
 
 
 diśaḥ prasēduḥ surabhirvavau maruddivō nipētuḥ surapuṣpavr̥ṣṭayaḥ 
 kr̥tābhiṣēkasya nalasya nisvanānanāhatā dundubhayō ’pi cakrirē 
 
 
 antarikṣē ca kō ’py adr̥śyamāna ēvāśīḥślōkadvayam apaṭhat. 
 
 
 ‘ahīnāṁ mālikāṁ vibhrattathāpītāmbaraṁ vapuḥ 
 harō hariś ca bhūpēndra karōtu tava maṅgalam 
 
 
 api ca— 
 
 
 līlayā maṇḍalīkr̥tya bhujaṁgāndhārayanharaḥ 
 dēyāddēvō varāhaś ca tubhyamabhyadhikāṁ śriyam 
 
 
 ity āśāsya viśrāntāyāṁ viyadvāci sthitvā ca kiṁcit kr̥tōcitāpaci tiṣu gatēṣu kṣaṇādantardhānaṁ muniṣu ‘samucchrīyantāṁ vaijayantyaḥ, vadhyantāṁ tōraṇā ni, licyatāṁ candanāmbhōbhiḥ panthānaḥ, maṇḍayantāṁ masr̥ṇamuktāphalakṣōdaraṅgā valībhiḥ prāṅgaṇāni, kriyantāṁ kusumaprabhākarabhākhi catvarāṇi, pūjyantāṁ dvi janmānō dēvatāśca, dīyantāṁ dānāni, gīyantāṁ maṅgalāni, visr̥jyantāṁ vari vandyaḥ, mucyantāṁ pakṣiṇō ’pi pañjarēbhyaḥ’ iti śrūyamāṇēṣu paritaḥ parijanālā pēṣu lāsyōnmādini mr̥dumaṅgalōdgāramukharē saṁcarati purapathēṣu pauranārījanē sa divasaḥ saṁprāptasvargasukhasyēva bhuktāśēṣabhuvanasyēvā svāditāmr̥tarasasyēvānu bhūtaparamānandasyēva rājñaḥ kr̥takr̥tyatāṁ manyamānasyātikrāntavān. 
 
 
 ēvam atikrāmatsu kēṣucid divasēṣu, jaraṭhībhūtē mahōtsavavyatikarē, gatava ti yathāyathamāmantritāyātē samastasāmantalōkē, yauvarājyarakṣitē ca paritaḥ parijanē janēśvarō ripupayōdhivaḍavānalaṁ nalam ābabhāṣē. 
 
 
 ‘tāta, kim api brūmō yadi na khidyasē. saṁprati priyaṁ sakhyaṁ śrēyaska ramasmākamaiṇam, na straiṇam. abhāraṇāya yōgyā jaṭābhārāḥ, na hārāḥ ! sāhāyyāya sādhavō budhāḥ, na bāndhavāḥ. śayanāyōcitā kuśapūlikā, na tūlikā. krōḍāyai varā vēgavantō nirbharapravāhāḥ na vāhāḥ. prārthanīyāś ca ha raprasādāḥ, na prāsādāḥ. 
 
 
 tadāyuṣmannēṣa dr̥ṣṭō ’syāpr̥ṣṭō ’syāśliṣṭō ’si kṣamitō ’si duruktamuktaḥ ity abhidhāyōtsaṅgamārōpya ca tatkālagalavahalavāṣpāmbuplavaplāvitē vakṣaḥ si nidhāya pariṣvajya ca punaḥ punaḥ pulakakōrakitabhujalatābhyāmantarmanyubha ranirudhyamānōttaramajasramāsravadēśuklinnakapōlamā virbhavanmōhamūrchāndhakāraku ñcitalōcanam imam āghrāya mūrdhni vanāya vanitāsahāyaḥ pratasthē. 
 
 
 prasthitē ca tasminparihr̥tarājyē rājani, rajanīviyujyamānacalaccakravākī ṣviva kr̥takaruṇākrandāsu prajāsu, pratibhavanamuccalitēṣu jaratpaurajanēṣu, ‘ka lyāṇina, ēṣa pitr̥praṇayapraṇāmāñjalirasya kramāgatakarmakāriṇaḥ śrutaśīlasya kr̥tāparādhasthāpi tvayā sahanīyāḥ katipayē ’py asmadanukampayāparādhāḥ. paśya. payōrāśērnōdvēgāya mr̥gāṅkasya mīlaṁyantō ’pi kamalākarānkarāḥ. kiṁ na saha ntē sumanasō ’pi bhramarabharabhañjanāni’ ity abhidhāya samarpya ca svasutamuñcalitē ca prēmṇānugatabhūbhuji bhujāyāmanirjitasālē sālaṅkāyanē, vālamassya iva śuṣyatsaraḥ salilasaṁtāpavēpitāṅgaḥ, karikalabha iva viyujyamānayūthapatiḥ, pata dubahalabāppavindusaṁdōhairvakṣasi vidhīyamānahāraḥ ‘hā tāta’ iti bruvannalō na lōcanē taṁ divasaṁ samudamīlayat. 
 
 
 kēvalamamandamanyūdgāragadgayā girā punaḥ punarimaṁ ślōkamapaṭhat. 
 
 
 
 tattātasya kr̥tādarasya rabhasādāhvānanaṁ dūrata- 
 staccāṅkē vinivēśya vāhuyugalēnāśliṣya saṁbhāṣaṇam 
 tāmbūlaṁ ca tadardhacarvitamatiprēmṇā mukhēnārpitaṁ 
 pāṣāṇōpama hā kr̥taghna hr̥daya smr̥tvā na kiṁ dīryasē’ 
 
 
 ētaccākarā damayantī cintitavatī — ‘ahō, snēhavānārdrahr̥dayaḥ khalv a sau mahānubhāvaḥ. tatsarvathāsmatprītipātraṁ bhavitumarhati’ ity avadhārayantī punaḥ papraccha. 
 
 
 ‘huṁ haṁsa, tatastaḥ’. 
 
 
 sō ’pi rājahaṁsaḥ kathāmupasaṁhr̥tumicchannimaṁ ślōkamuccārayāṁcakāra. 
 
 
 ‘sundarādari, tataś ca— 
 
 
 kimapi parijanēna svēna taistairvinōdaiḥ 
 pitr̥virahaviṣādaṁ sō ’tha vismāryamāṇaḥ 
 gamayati parivattaṁ vāsarāṇāmidānīṁ 
 haracaraṇasarōjadvandvadattāvadhānaḥ 
 
 iti śrītrivikramabhaṭṭaviracitāyāṁ damayantīkathāyāṁ hara- caraṇasarōjāṅkāyāṁ caturtha ucchāsaḥ samāptaḥ 
 
 
 
	atha pañcama ucchvāsaḥ
	 
 atha viśrāntavāci vācaspatāvivōccāritānaṣṭavispaṣṭava varṇitani bagharājē rājahaṁsē ‘śrahaṁ sēvārthī’ ity abhidhāyōparudhyamānā kr̥tōttarāsaṅgēna dvijanmanā śrutānurāgēṇa. ‘vatsē, cirānmilitāsi’ ity uktvaivāśliṣṭā hr̥ dayē pravr̥ddhayā cintayā. ‘putri, kathaṁkathamapi dvaṣṭāsi’ iti saṁbhāṣyēvāliṅgi tā sarvāṅgat kampajananyā rōmāñcāvasthayā. ‘taruṇi, tyajyatāmidānīṁ śaiśa cavyavahāraḥ, ity abhidhāyēva mugdhē spr̥ṣṭā pramukhēṇa mukhē vaivaryēna. ‘mugdhē mu cyatāṁ svacchandabhāvaḥ’ ity anuśāsyēva grāhitā nijājñāṁ guruṇā makaradhva jēna damayantīṁ. tathāpi kṣaṇam iva mahānubhāvatāmavalambyānupalakṣitāvastha bhavatasthē. 
 
 
 tāṁ ca tathā balātsaralībhavanniśvāsa sūcitāntarmanmathavyathāvēgām, a kāṇḍa kuṇṭhitadhairyā siṁdhārāṁ, hr̥tpuṇḍarīkē manōrathānītanalāvalōkanārthami cāntarmukhībhūtacakṣurvyāpārām, ākasmikasma rāpasmārēṇa dāmyanta dama yantīmavalōkya tadiṅgitākārakuśalā parihāsavyasaninī parihāsaśīlā nāma sakhī ‘mahānubhāva, nāsmākamadyāpi tadguṇaśravaṇāya śrāmyati śrōtrē ndriyam. na tr̥pyati praśnarasāyanāya jihvā. na santuṣyati viśēṣajñānāya śēmuṣī. nānurāgāyōparamatē manaḥ. tatkathaṁ kr̥tavānasi gītasyēva visvaram, cādyasyēva vitālam, lāsyasyēvānyathāpadapracāram, atyantarasavicchēda kāriṇaṁ kathāprakramasya virāmam, ētatparam api pipāsayā payaḥ pātumudyatasyē vāviratāyāṁ tr̥ṣi vāridhārānivāraṇam. iyaṁ sā bhukhānasyārdhatr̥ptiḥ, sō ’ya maprāptaratasya riraṁsāvyāghātaḥ. tanna yuktamivāntarē virantum. niṣkāraṇō pakārina, pravartsyatāṁ puṇyarāśēstasya svarūpākhyānāmr̥taprapāmaṇḍapō, nirvā ntu ca cirakālamanaṅgagrīṣmōpataptā ēvaṁvidhanyakāḥ prasāritaśravaṇāñjalayaḥ’ iti damayantīmadhakṣaṇēna kaṭākṣayantī taṁ rājahaṁsamālāpayāñcakāra. 
 
 
 sō ’pi ‘sundari, kim anyattasya samastastrīhr̥dyaprāsāda pratiṣṭhāpitaprati masyādyāpi praśasyatē. 
 
 
 yatra śrūyamāṇē na madhurō vēṇuvīṇākvaṇaḥ, dvaṣṭē nābhirāmaḥ kāmaḥ. saṁbhā ṣitē na sārā sarasvatī, paricitē na ślādhyamamr̥tam, abhyastē nānandīnduḥ, prasāditē na praśaṁsāspadaṁ dhanadaḥ. 
 
 
 kiṁ bahunā— 
 
 
 bhavati yadi sahasraṁ vākpaṭūnāṁ mukhānāṁ nirupamamavadhānaṁ jīvitaṁ cāpi dīrgham 
 kamalamukhi tathāpi camāpatēstasya kartuṁ sakalaguṇavicāraḥ śakyatē vā na vēti 
 
 
 api ca— 
 
 
 saṁsārāmbunidhau tadētadajani strīpuṁsaratnadvayaṁ 
 nārīṇāṁ bhavatī nr̥ṇāṁ punarasau saubhāgyasīmā nalaḥ 
 sā tvaṁ tasya kuraṅgaśāvanayanē yōgyāsi pr̥thvīpatē- 
 rētattē kathitaṁ kim anyadadhunā yāmō vayaṁ svasti tē 
 
 
 anyac ca— 
 
 
 candramukhi, mahānāmni susaṁdhikr̥ti susamāsākhyātataddhitē satkārakē paribhāṣākuśalē balāvalavicāriṇi vicāryamāṇē vyākaraṇē prēṣyamāṇē ca dūtē nāpaśabdasambandhō bhavati. tatprēṣyatāṁ tathāvidhastasyāntikaṁ kō ’pi dūtaḥ. 
 
 
 ‘na ca vr̥hatyāsaṁpadānvitē jagatyākhyātē saskr̥tagurugaṇē śārdūlavikrīḍi• tāḍambariṇi puṇyaślōkē paryālōcyamānē chandasi prāṁryamānē ca tasminn iṣa dhēśvarē vr̥ttabhaṅgō bhavati’ ity abhidhāya gantumudacalat. 
 
 
 uccalitaṁ ca taṁ parihāsaśīlā punar babhāṣē. 
 
 
 ‘mahānubhāva, yathēyamanurāgakanda lairālā paistvayōktā, tathā sō ’pi spr̥haṇīyōktibhirabhidhātavyaḥ. yatō na hyēka hastatalēna tālikā vācatē, na caikaṁ taptamataptēnāparēṇa lōhaṁ lōhēna saṁdhīyatē, nāpyēkaṁ rakta maraktanānyēna vastramapi vāsasā saṁyōjitaṁ śōbhāṁ labhatē. kēvalaṁ viyugalam ēva bhavati iti. 
 
 
 ēvaṁvādinīṁ damayantī parihāsaśīlāmalapat. 
 
 
 ‘sakhi, kim asya niṣkāraṇavatsalasyaiva mabhyarthyatē. 
 
 
 yasyāsmāsu nirapēkṣaḥ pakṣapātaḥ, svabhāvajaṁ saujanyam, prakr̥trimaḥ snē habhāvaḥ, anupacaritamupakāritvam, aparicayā prītiḥ anabhyāsaṁ sauhārdam, adr̥ṣṭapūrvā maitrī. 
 
 
 
 tadēvaṁvidhō nirnimittavandhuḥ kim abhyarthyatē. kēna yācyantē candracandana sajjānāḥ parōpakārāya. kintu katipayamuhūrttamaitrīrakṣitāsmanmanasō dustya jasyākāṇḍa ēvāsya gantumutsahamānasya kiṁ brūmaḥ. mā gā ity aśakunam, gacchēti niṣṭhuratā, yadiṣṭaṁ tadvidhīyatāmityaudāsīnyam, ādarśanātpriyō ‘sīti kriyāśūnyālāpaḥ, kas tvam ēvaṁvidhō divyavākpakṣiratnamityaprastuta praśnaḥ, kēnārthītyaprakāntam, kiṁ tē priyamācarāmītyupacāravacanam, kr̥tō pakārō ’sīti pratyakṣastutiḥ. 
 
 
 tanna jānīmaḥ kalyāṇavandhō, kimucyasē. caramadarśanam ēva bhavādr̥śām, na tu luyamānāṅgāvayavaduḥsahō darśanavyāghātaḥ. varamanāsvāditamēvāmr̥ tam, na tu sakr̥tpītvō punaralābhaduḥkham. 
 
 
 ataḥ pārthyāṁsē bhūyō darśanārtham, iyaṁ bhaviṣyati bhavatpriyasya kasyāpyupā yanamātramasmadanu smaraṇanāṭaka sūtradhārī hāralatā’ ity abhidhāya nalamurarī kr̥tya ‘mahānubhāva, dvābhyāṁ śrutō ’si pānthādasmādrājahaṁsācca, dvābhyāmuhya sē vācā hr̥dayēna ca, dvikālaṁ smaryaṁsē divā naktaṁ ca, dvayī gatirasmākamidāna tvaṁ vā mr̥tyurvā’ iti dvisaṁkhya saṁdēśārtham iva dviguṇīkr̥tyōnmucya ca svakaṇṭha kandalādutkaṇṭhitām iva svāṁ mūtimatīṁ tasya muktāvalīṁ galē vyalamvayat. 
 
 
 sō ’pi ‘sundari, sō ’yaṁ skandhīkr̥tō mayā muktāvalīcchalēna tasya purō bhavadvarṇanābhāraḥ" ity abhidhāya saha tēna vihaṁgamagaṇēnōtpapāta. 
 
 
 utpatitē ca nabhastalam āgacchata, saṁpadyantāṁ saphalalōcanāḥ, paśyatā pūrvaṁ strīratnam iti calaspakṣapallavavyājēna dūrādikpālānivāhvayati tī vrabraghnamayūkhasaṁtaptāṁ divamivōpavījayati, dikkuñja raniruddhāvakāśā āśā ivā śvāsayati, pakṣimaṇḍalē tasminvismayōnmukhī sā bhūpālaputrī nirnimēṣaṁ nikṣipya cakṣuśviramr̥rvaivāvatasthē. 
 
 
 cintitavatī ca— 
 
 
 ‘tāta tāvanmamāpyēvaṁ na vidhatsē prajāpatē 
 pakṣau pakṣivaduḍḍīya yēna paśyāmi tanmukham 
 
 
 
 api ca— 
 
 
 uḍḍīyayāntō varamētē vihaṅgamāḥ 
 na punaḥ pakṣahīnatvātpanuprāyaṁ kumānuṣam 
 
 
 iti cintayantī gatēṣv api tēṣūnmukhī tāṁ diśamanuvismayavisphāralōca nā nirupandatayā kāṣṭhakalpāmavasthāṁ dadhānā cirātsakhībhiḥ samvōdhya svagr̥ hamanīyata. 
 
 
 tataḥ prabhr̥ti ca tasyāḥ saralībhavanti niśvāsā na hāsāḥ, skhalanti ghācō na śucaḥ, vardhatē tandrā na nidrā, dravati svēdāmbhō na stambhaḥ, mandāyatē svarō na smaraḥ, vāñchā candanāya na spandanāya, santāpaśāntayē tadguṇādānaṁ na snānam, prīyatē hārō nāhāraḥ, sukhāyāṅgē lagannudyānaprabhañjanō na janaḥ. 
 
 
 paṭhati ca muhurmuhurimaṁ ślōkam. 
 
 
 viśrāmyanti na kutracinna ca punarmuhyanti mārgēṣvapi 
 prōttuṅgē vilaganti nāntarataruśrēṇīśikhāpañjarē 
 khidyantē na manōrathāḥ kathamamī taṁ dēśamutkaṇṭhayā 
 dhāvantaḥ pathi na skhalanti viṣamē ’py āstē sa yasminpriyaḥ 
 
 
 tē ’pi rājahaṁsāḥ śaśāṅkadharēṣu, saprapañcapañcānanēṣu, śivarūpēṣu, vanēṣu, suśōbhāṁ kaumudīṁ dadhatsu, śaśvadanukr̥tasāmudravr̥ddhiṣu, candramaṇḍalarūpēṣviva saraḥ salilēṣu viharantastuhinādrikukhān iva sattripathagānnaganagara grāmāgrahāra pattanapradēśānullaṅghayantaḥ katipayadivasairāsēdurudhānaṁ niṣadhāyāḥ. 
 
 
 krīḍitumārabhanta ca svacchandam. 
 
 
 atha tēṣāmanyatamāmavalōkya krīḍātaḍāgapaṅkajapañjarē rājahaṁsīmāgatya tvaṇyā haṁsadarśanōtsukaṁ sarōrakṣikā rājānaṁ vyajijñapan. 
 
 
 ‘dēva, haṁsavārttāmanudinaṁ pr̥cchati dēvastadadya kācit. 
 
 
 kurutē nālakavalanaṁ dūraṁ vikṣipati garbhajamvālam 
 tvadarivadhūr iva rājannudyānasarōgatā haṁsī 
 
 
 api ca— 
 
 
 abhilaṣati nālamaśanaṁ svapiti navāmbhōjapatraśayanē ’pi 
 nīrāgamanā nr̥patē tava ripuvanitāyatē haṁsī 
 
 
 rājāpi tasyāḥ śliṣṭārtham idam āryāyugalamavadhārayanstōka smitasu dhādhavalitādharapallavaḥ ‘lavaṅgikē, yathā kathayasi tathā tē ’py āgatā haṁsāḥ krathamanyathā tasyāḥ khalv ēkākinyāḥ saṁbhavaḥ’ iti tadvārttayā yāvadāstē. 
 
 
 tāvanīlōtpaladaladīrghalōcanā candramukhī vandhukakusumakāntadantacchadā atestśukaparṭī paridhānā pakvakalamamañjarīgaurāṅgī prakāśahāsā haṁsaranuga myamānā mūttimatī śaradina vanapālikā praviśya ‘dēva, sō ’yaṁ kathamapyā gatō raṇaraṇaka kāraṇamaparādhī vihaṁgaḥ’ ity abhidhāya taṁ rājahaṁsamubhayakarakama lākha ligata mutphulla pāṇḍupaṅkajārdham iva puraḥ pādāravindayōrnidhāya rājñaḥ praṇāmam akarōt. 
 
 
 rājāpi ‘sārasikē, sādhu kr̥tam. tatkriyatāmaśunyaḥ svādhikāraḥ. gamyatām idānīṁ ‘yathāsthānam’ ity abhidhāya tuṣṭipradānaṁparitōṣitāṁ tāṁ lava ṅgikāsahitāṁ visr̥jya, viralīkr̥taparijanaḥ pratyujjīvanauṣadham iva prāṇarakṣā kṣaram iva svasthīkaraṇamaṇimivāśvāsanābhēṣajamivāhlādanakandam iva tabhaprē sthita mānandaniḥspandapadamapālinā ciraṁ cakṣuṣāvalōkya bahu mānaya nmugdhasmitēna svāgatamapr̥cchat. 
 
 
 sō ’pi ‘dēva’ darśanāmr̥tamanubhavatō samādya svāgatam’ ity abhidhāyōpa ślōkayāṁcakāra. 
 
 
 dēva— 
 
 
 prasr̥takamalagandhaṁ nīrasaṁsaktakaṇṭhaṁ 
 ghr̥takuvalayamālaṁ jātabhaṅgōrmikaṁ ca 
 tvayi kr̥taruṣi bhītāstāvadāstāṁ taḍāgaṁ 
 nijam api ca kalatraṁ śatravō nādriyantē 
 
 
 
 kiṁ cānyat— 
 
 
 asamaharitatīraṁ visrajambālaśēṣaṁ 
 sphuṭakumudaparāgōllāsa saṁpadviyuktam 
 vayam iha bahuśōkaṁdr̥ṣṭavantō vanāntē 
 tvadariyuvatilōkaṁ grīṣmamāsē saraś ca 
 
 
 rājāpi ‘ślēṣāktinidhē, tathā gr̥hītvāsmanmanō gatavānasi, yathā sukha saṁvittiśunyāḥ saṁtāpārambhiṇō raṇaraṇakāṅkuraprarōhakāḥ kathamapyasmākamētē ’ tikrāntā divasāḥ. 
 
 
 tatkathaya. kā nāmābhinandanīyā sā dika, yasyāṁ vihāramakarōḥ. kē tē saphalacakṣuṣō janāḥ, yaiśviramālōkitō ’si. kē labdhasubhāṣitāmr̥tarasāsvādāḥ, yaiḥ saṁbhāṣitō ’si. kē prāptaprāṇitavyaphalāḥ, yaiḥ saha gōṣṭhīmanuṣṭhitavānasi. 
 
 
 spr̥haṇīyasam̐gama, gatē tvayi tarkaśāstram iva prastutaparamōham, vyākaraṇa m iva bhūtaniṣṭham idam asmākamāsīnmanaḥ. 
 
 
 tadēhyēhi’ ity abhidhāya svayaṁ karakamalatalēnōtkṣipya sasnēhaṁ parāmr̥śat. 
 
 
 sō ’pi ‘ēṣa mahān prasādō yad ēvam anukampatē ’smān dēvaḥ’ ity abhidhāya gama nādārabhya damayantīdarśanālāpavyatikaramaśēṣaṁ hāralatārpaṇaparyantamācacakṣē. 
 
 
 ākhyāya ca caraṇēnaikēna grīvāgrādākr̥ṣya tāṁ tathāsthitām ēva muktāvalīm idam avādīt. 
 
 
 ‘ummādinī madanakārmukamaṇḍalajyā saubhāgyabhāgya para vaibhavavaijayantī 
 
 muktāvalī kuladhanaṁ naranātha saiṣā kaṇṭhagrahaṁ tava karōtu bhujēva tasyāḥ 
 
 
 api ca— 
 
 
 prēmaprapañcanavanāṭakasūtradhārī mūrttā manōbhavanr̥pasya niyantraṇājñā 
 tasyāḥ svayaṁvara parigrahahēnurēṣā hārāvalī hr̥di padaṁ bhavataḥ karōtu 
 
 
 rājā tu tāmādāya nirūpya ca ciraṁ cintayāṁtrakāra. 
 
 
 ‘ānandisundaraguṇāmalakōpamānamuktāphalapracayamadbhutamudvahantī 
 yaṣā ca sā ca nayanōtsavakārikāntiścētōharā hr̥di padaṁ na karōti kasya’ 
 
 
 iti cintayandviguṇāmēkagutīkr̥tya punaḥ saspr̥hamaikṣata. 
 
 
 haṁsas tu vihasya parihāsam akarōt. 
 
 
 tayā dattā mayānītā svayamāhādinī tvayā 
 ityanēkaguṇāpyēṣā kathamēkaguṇīkr̥tā 
 
 
 rājāpi parihāsēnāntaḥsūtraṁ darśayan ‘pakṣipuṁgava, kiṁ na paśyasyēkaguṇai cēyam. 
 
 
 athavā— 
 
 
 kaḥ karōti guṇavānguṇasaṁkhyāṁ ślāghyajanmamahasaḥ sphuṭamasyāḥ 
 kumbhikumbhapariṇāhini tasyāḥ svairamāsyata yayā kucayugmē 
 
 
 ity abhidhāya nītvā ca nijakaṇṭhakandalam, ‘ihāstē sā tava pūrvapraṇayi nī’ ity antaḥsthitāṁ damayantīṁ darśayitum iva hr̥nmadhyavartinīṁ tām akarōt. 
 
 
 
 kr̥tvā ca kiṁcid anuñcasmitaṁ madhuramadhurayā vācā ‘vihaṁgapuṁgava, punaḥ ka śyatāṁ kīdvaśī sā, kīdvagrūpā, kiṁ ca vayaḥ, kīdr̥śī lāvaṇyasaṁpat, kō vi nōdaḥ, kīdr̥śaṁ vāgvaidagdhyam, kiṁ priyam, kā gōṣṭhī iti śrutāmadhyapūrvāmiva tadvārtāmādarēṇa pr̥cchannāgacchaṁś ca caṭulakarakr̥taśarasaṁdhānasyāna varatavi racitādbhutabhramaṇakarmakārmukavalayasya lakṣyatāṁ makarakētōraviditāpakramāna tibahūnvēlālavānavatasthē. 
 
 
 sthitē ca vibhūṣya madhyamaṁ nabhōbhāgaṁ bhagavati bhāsurabhāsi bhāsvati, śravaṇapuṭapathamavatarati ca praharāvasānaprahārabhāṁkāribhērīrakhē, ‘vayasya, viśra myatāmidānī ma manda mandārataruparikaritarōdhasi mandirōdyānāravindadī ghikāyāmēvaṁ prārthyasē ca na gantavyamavisarjitēna tvayā pūrvavat, iti niyamya taṁ rājahaṁsaṁ svayamapyāhnikāyōdatiṣṭhat. 
 
 
 ēvaṁ ca— 
 
 
 śithilitasakalānyavyāpr̥tēstasya rājñaḥ 
 parihr̥tanijabandhōryānti haṁsēna sārdham 
 dinamanu damayantīvr̥ttavārtāvinōdai- 
 raviditaparivarttā vāsarāḥ śāradīnāḥ 
 
 
 ēkadā prasphuratprabhātārambhaprabhayā prabhidyamānē navanīlāñjanikākusuḥ makāntini tamasi, vilīnalākṣāmbhōbhir iva sicyamānāyāṁ śanaiḥ śacīdayita diśi mandamunmiṣētkamalamukulōcchalaccaṭulālicakravālakala kalēnōnnidritēna tandrāmudritōnmiṣañcakṣuṣā calañcañcū kōṭikarāḍyanavirāmadhutapakṣarōmaharājinā rājahaṁsa kadamba kēnānugamyamānō vihāya vihaṁgamaḥ sarastīram, upasr̥tya kiṁ naramaṁdhuragītadhvanivinidritamāvaśyakāvasānē rājānam, idamavadīt. 
 
 
 ‘dēva, vijñāpayāmō dēvasya darśanam, anālēṇyaṁ candanam, asparśa karpūra pāṁsupaṭalōḍūlanam, apātavyamamr̥tam. anāsvādyaṁ rasāyanam, alēhyaṁ madhu. kutaḥ kilaitadanubhavatāmasmākam api varṣasahasrēṇāpi paritōṣaḥ. kiṁ tu tira yati svātantryaṁ prāṇināṁ paraparigrahō dustyajāca, jalajanmanō ’pi janmabhūmayō bhavanti. avagamiṣyati ca viśrabdhamētatsarvam api dēvō yādr̥śā yēna ca janmā ntarārādhanōparōdhēna prēṣitā vayam. anavasaraḥ khalv ayamasya kathāmakramasya | tathādiśatu dēvō ’smāngamanāya. na ca prastutānucarālāpēṣu vayaṁ vismaraṇī yāḥ. kimanyajanma ca jīvitaṁ ca tad ēva lādhyaṁ manyāmahē, yatra pragaṅgēna bhavā dvaśā anusmr̥tiṁ kurvanti. tadēṣa prasthānaprārthanāpraṇāmaḥ’ ity uktavantam imam aca nipālaḥ kathamapi visarjayāmāsa. ḥ gatē ca tasminn avismaraṇīyōpakārē kādambakadambakēśvarē, śravaṇapraṇālika yā praviśya mānasaṁ sarastaralayantyāṁ vidarbharājahaṁsasutāyāṁ, praharati pratyaṅga manaṅgadhānuṣkē, samīpavanavikāsikunda makarandāsvādamadamēduragirāṁ gacchati śravaṇa pathamatimadhurē madhulihāṁ bhaṁkārē, ākarṇapūrīkr̥ta kārmukaguṇē raṇaraṇakā rambhiṇi tatrāvasarē. 
 
 
 āvirbhūtaviṣādakanda masamavyāmōhamīlanmana 
 
 ścintōttānitanirnimēṣanayanaṁ niḥśvāsadagdhādharam 
 jātaṁ sthāna kasurasukasya nr̥patēstattasya yasminn abhū- 
 tyānpañcarāga ēva ripavaḥ śēṣās tu sarvē rasāḥ 
 
 
 tataś ca vr̥ścikadaṁśaduḥsahavyathāmavasthāmanubhavanniva, kaṇṭakaiścaraṇamarmaṇi vidhyamāna iva, muhurmuhurmurmurapuñjarājīvāṅgāni dhārayannumagrīṣmāṁnilōlōlairā liṅgyamānō, manāg api na kkāpi śarma lēbhē. 
 
 
 tathā hi— 
 
 
 ścyōtañcandramaṇi praṇālaśiśirāḥ saugandhyaruddhāmbarai- 
 nirgacchannavadhūpadhūmapaṭalaiḥ saṁbhinnavātāyanāḥ 
 saudhōtsaṅgabhuvō vikīrṇakusumāḥ pūrṇēnduraśmiśriyā 
 ramyāyāṁ niśi nō haranti hr̥dayaṁ hr̥dyaṁ kim udvēginām 
 
 
 api ca— 
 
 
 hr̥dyōdyānasarastaraṅgaśikhara prēṅkhōlanāyāsitāḥ 
 saṁbhōgaśramakhinnakinaravadhūsvēdōdavinducchidaḥ 
 sāyaṁ sāndravinidrakairavacanānyāndōlayantaḥ śanai- 
 raṅgē ’ṅgāhasamāḥ patanti pavanāḥ prālēyaśītā api 
 
 
 
 tadāprabhr̥ti cāsya prāyaḥ prītirabhūddākṣiṇātyajanēṣvēva, pulakama karōnnāmāpi vidarbhadēśasya, śrutāpi śravaṇayōḥ sukhamajījanadakṣiṇā dik. 
 
 
 kiṁ bahunā— 
 
 
 liptēvāmr̥tapaṅkēna spr̥ṣṭēvānandakandalaiḥ 
 āsī digdakṣiṇā tasya karṇayōrmanasō dr̥śōḥ 
 
 
 damayanty api haṁsadarśana divasādārabhya bhramabhr̥ṅgakulakalakalōnnāditapa ryantēṣu pratyagrōllunapuṣpapalavāstaraṇēṣu, vicaladvinōdavihaṁgēṣu viharati nāsannōdyānalatāmaṇḍapēṣu, na ca vikacakuvalayakahlārakuśēśaya sāravāriṇi raṇañ ca ṭulacañcarīkacakravākacakrē krīḍati krīḍāsarasi, na ca spr̥śati pāṇi nāpi māṇikyamālāmaṇḍanāni, na ca racayati rucirālakacallarībhaṅgāntarālē cūnmiṣatkusumavinyāsān, na ca kvaciduccahaṁsatūlikātalpē ’pi kōmalakapō lāvaṣṭambhabhāni nidrāsukhamanubhavati, kēvalamadhipāṇḍugaṇḍasthalasthāpita pāṇipallavā prēṣayantī pratikṣaṇamuttarasyāṁ diśi dvaśaṁ taddēśāgatāngaganē pa kṣiṇō ’pi saspr̥haṁ paśyantī, tatratyānadhvagān api bandhuvuḍyālāpayantī, tanma ēḍalāgatāya marutē ’py apanītōttarīyāṁśukā hr̥dayamarpayantī dinaṁ dinamanaṅgēnā bhyabhūyata. 
 
 
 tathā hi— 
 
 
 lāsyaṁ pāṁsukaṇāyatē nayanayōḥ, śalyaṁ śrutērvalakī, 
 nārācāḥ kucayōḥ sacandanarasāḥ karpūracāricchuṭāḥ 
 tasyāḥ kāpyaravindasundaradvaśaḥ lā nāma jajñē daśā 
 prāṇatrāṇanibandhanaṁ priyakathā yasyām abhūtkēvalam 
 
 
 ēvam anayōranyōnya prēṣitapracchannadūtōktivadhiṁtānurāgayōḥ calantyaṅgāni na manōrathāḥ, parivarttatē cakṣurna hr̥dayam, kr̥śatāmētyaṅgyaṣṭirnōtkaṇṭhā, mandatāṁ yātyutsāhō nābhilāṣā, sphārībhavati niḥsahatā na nidrā, vardhatē cintā na ratiḥ, śuṣyatyadharapallavō nāgraharasaḥ. 
 
 
 
 kiṁ bahunā— 
 
 
 karpūrāmbuniṣēkabhāji sarasairambhōjinīnāṁ dalaiṁ- 
 rāstīrṇē ’pi vivarttamānavapuṣōḥ srastasraji srastarē 
 mandōnmēṣadvaśōḥ kim anyadabhavatsā kāvyavasthā tayō- 
 yasyāṁ candanacandra campakadalaśrēṇyādi vahnīyatē 
 
 
 āsīc ca tayōḥ kr̥tānyōnyaguṇapraśnālāpajapayōḥ punaruktāvarttitanāmadhēya svādhyāyayōḥ saṁkalpa samāgabhāvaddhadhyānayōḥ smaśanalē svaṁ hr̥dayaṁ juhvatōstavya mānayōraṅgīkr̥ta maunavratayōr api viyōga ēva, na yōgaḥ. 
 
 
 kadācittu taruṇajananayana kuraṅgavāgurāma naṅgagajēndramadapravāhaḍhakkāma pahasitasurāsurasundarīrūpaśriyaṁ śr̥ṅgārarasarājadhānīmavalōkya yauvanāvasthāṁ damayantyāḥ ‘kō ’syāḥ kilānurūpaḥ patirbhavēt’ iti, ciraṁ cintākulō vida rbhēśvaraḥ svayaṁ svayaṁvaradharmaprārambhāya samaṁ mantribhirmantraniścayaṁ cakāra. 
 
 
 na cirāc ca prācyapratīcyōdīcyadākṣiṇātyanarapatinimantraṇē saprābhr̥tānpra galbhaprāyānpradhānaprēṣyānprēṣayāmāsa. 
 
 
 prasthitaṁ kaṁcid uddīcyanarapatinimantraṇāya prabuddhavr̥ddhabrāhmaṇamāptalakhīmukhēna damayantī śliṣṭārtham idam avādīt. 
 
 
 ‘bhūpālāmantraṇē tāta tathā saṁcāryatāṁ yathā 
 nalōdhyāgamabuddhiḥ syātprārthyasē kim ataḥ param’ 
 
 
 sō ’py avagataślōkārthastathāvidham ēva pratyuttaramadāt. 
 
 
 
 ‘kēnāpi vyavahārēṇa kayāpi prauḍhalīlayā 
 kariṣyāmyāṁgamasyārthaṁ rabhalēna nalaṅghanam 
 
 
 tadāyuṣmati sukhamāstām’ ity abhidhāya gatavān. 
 
 
 atha nāticirēṇāgatastayā rahaḥ samāhūya sa brāhmaṇaḥ lōmaśarmā narmā lāpalīlayā damayantyā babhāṣē. 
 
 
 ‘āhūtōdīcyabhūpēna tātādēśavidhāyinā 
 nālīkāpi tvayā vārtā vidvannāvēditā mama’ 
 
 
 sō ’pi ‘ēṣa kathayāmi ślēṣōktikuśalē, śrūyatām’ ity abhidhāya vihasa nākhyātumārabdhavān. 
 
 
 itō nirgatya mayā maṇḍalēśvarāmantraṇakramēṇa paribhramatābhraṁkaṣānēkakūṭa kōṭisthapuṭitakaṭakasya niṣadhanāmmrō mahīdhrasya dakṣiṇāraṇyasthalīṣu mr̥gayā saktaḥ. 
 
 
 mādyanmāṁsalatuṅgapuṁgava kakutkūṭōnnatāṁsasthalaḥ 
 kālindī jala kāntikuntalaśirāḥ pūrvēndubisvānanuḥ 
 ēkaḥ kō ’pi manōharaḥ pathi yuvā dr̥ṣṭaḥ sa yasmin sa- 
 dudvaṣṭē naṣṭanimēṣayā mama dvaśā labdhaṁ phalaṁ janmanaḥ 
 
 
 tēnāpa ‘dākṣiṇātyō ’yam’ iti niścitya sābhilāṣamābhāṣitō ’smi. 
 
 
 mayāpi kr̥tāṁcitālāpēnōktam. 
 
 
 ‘yathēyamākr̥tirlōkalōcanānandadāyinī 
 tava bhadra tathā satyāgō ’si nalōbhavān’ 
 
 
 ēvam uktaḥ sō ’pi manāṅmugdhasmitamēvōttaraṁ kalpitavān. 
 
 
 atha prathamavayōvibhūṣitāṅgastuṅgaturaṁgamārūḍhō gāḍhagrathitaparikaraḥ karēṇa kōdaṇḍamā kalayaṁsta dvitīyō yuvā tam ēva dēśamāgatavān. 
 
 
 āgatya ca bālanīlanalaśālini śilōñcayasthalīpradēśē kāṁci tkāñca nakumbhakāntikucakaṇṭhaluṭhita kusumamālikām avalōkayann idam avādīt. 
 
 
 ‘yuvarāja, paśya— 
 
 
 nadyāstīrē vidarbhāyāḥ kāpi gōpālavālikā 
 gāḥ samuccārayasyēṣā kṣētrīkr̥tya nalaṁ varam 
 
 
 ētad ākarṇya mayāpy uktam — ‘mahānubhāva, na kēvalamiyamanyāpi kvāpi kāpi’ iti. 
 
 
 ity uktavantaṁ mām avalōkya bhāvitārthaḥ sa punaḥ sasmitam avōcat. 
 
 
 ‘iyaṁ ca sā ca— 
 
 
 anubhavatu cirāya cañcalākṣīrasapariṇāmaphalāni gōpaputrī 
 apasarati mahōdyamēna yasyāḥ kathamapi saṁprati naiṣadhē ’nurāgaḥ 
 
 
 āstāṁ tāvad anyat. adhvanya, kathaya kutaḥ praṣṭavyō ’si, kiṁ ca kiyadvā dyāpi vartmātikramitavyam’ iti. 
 
 
 atha kathitasvavr̥ttāntēna mayāpi ‘kō ’yamaśēṣamanuṣyamastakamaṇiḥ kaśca bhavān api svaprajñāprāgbhāraparāṅmukhīkr̥tapuraṁdaraguruḥ" iti paryanuyuktaḥ sa puna ruktavān. 
 
 
 ‘ayamasau saumya, samastaśastraśāstra kōvidō vidāritavairī vairasēnirnalaḥ. kim anyad aham api śrutaśīlō nāmāsyaivājñākārī, ity abhidhāya viśrāntavān. 
 
 
 
 nalō ’pi kr̥tvā tvadāśrayāstāstāḥ prakaṭitaprēmakandalāḥ kathāḥ, samarthya va svayaṁvarāmantraṇa mutsukatayā tatkālamēvōḍḍīya gantumīhamānaḥ saṁbhāṣitēna smitēnālōkitēna ca māmamr̥tavarṣēṇēvā hrādayannanicchantam api pratigrāhya ca va lādanayaṇi svāṅgābharaṇāni viśadēva vyasarjayat. 
 
 
 svayaṁ ca mr̥gayāvyasanitayā mr̥gayālubhiḥ saha— 
 
 
 dhīraṁ raṅgantamāruhya sāraṁ raṁhasi vājinam 
 hāraṁ ramyaṁ galē bibhratsvairaṁ rantumagātpunaḥ 
 
 
 tadāyuṣmati, svāmisutē yathā mayā tatkathāpraśnānurāga upalakṣitastathā niścitamacirādayamēṣyati’ ity abhidhāya sa brāhmaṇaḥ svagr̥hamagāt. 
 
 
 gatē ca tasmindamayantī ‘lādhyaḥ sa kaḥ kālaḥ, dhanyaḥ sa katamō vāsaraḥ, salakṣaṇā sā kā nāma vēlā, yasyām idam indudarśanēnēva kumudamasmaccakṣusta dālōkanēna kamapyānanda manubhaviṣyati, iti cintayantī kāny api dināni ka yāpyavasthayā vyanaiṣīt. 
 
 
 atha nalō ’py āmantritastēna brāhmaṇēna raṇaraṇakēna ca, prēritō mantriṇā madanēna ca, parivr̥taḥ sēnayōtkaṇṭhayā ca, tatkālam ēva vidarbhamarāṁḍalābhimukha mudacalat. 
 
 
 calitē ca caturaṅgacalacalana cūrṇita śilōccayacakravālē cakricakraca kramaṇacītkārabadhiritakakubhi viṣama vairivr̥ndavanavaidyutānalē nalē, calantaśca dulataracaraṇaprahāraraṇitadharaṇimaṇḍalāḥ kāntakāñcanaracanā rōciṣṇavaścakā sāṁcakruścakravattivāhōcitāḥ sāścaryamaparyanta paryāyāḥ paryāṇitāsturaṅgāḥ,  ṅgāritāś ca calaccārucāmarāvadhūlanālaṁkr̥takapōlabhittibhāgasaṁlagitabhr̥ṅga saṁgītamukharitamukhamaṇḍalāḥ kathamapyāgharōraṇanirudhyamānaśauryavikārasphura ṇāḥ sphuratkumbhabhittisindūrā dūrāpasāritasyandanāḥ syandamānāmandamadaka damitamēdinīkāḥ kampayāṁbabhūvurbhuvaṁ bhūribhārabhujhāṅgapannagaśiraḥ śithilāvaṣṭa mbhāmibhēndrāḥ. 
 
 
 kiṁ bahunā. tatrāvasarē— 
 
 
 pūrvāparapayōśaśisīmāsaṁkrāntasainikē 
 tasminsasmāra bhūrbhārādvarāhavapuṣō harēḥ 
 
 
 api ca— 
 
 
 āsītpiṇḍitapāṇḍupaṅkajavanaṁ śvētātapatraiḥ kvaci- 
 nmāyūrātapavāraṇaiḥ kvacidbhūdunnālanīlōtpalam 
 unmēghaṁ kvacidūrdhvadhūlipaṭalaistasya prayāṇē ’bhavat 
 prōdvīci kvacid ambaraṁ sara iva prēṅgatpatākāpaṭaiḥ 
 
 
 jātāś ca jaṅghājaghanaspr̥śō, vakṣaḥsthalīlōlanalampaṭā, grīvāgrahaṇāgrahi rāyaḥ, prasabhaṁ lagantyō vastrēṣu, nitrapāḥ striya iva, nakhapadābhighātōdyatāḥ, cu svantyaścibukakapōlādharacakṣūṁṣi sainikānām, atiprasarēṇa ‘śirō ’valagnāḥ, pravalā dhūlayō, viyadāvaraṇāś ca cakruruñcairatiprasaṅgamāsannavananikuñjēṣu. 
 
 
 kūjantaś ca kōṭiśaḥ kōdaṇḍamaṇḍalāgravyaprapāṇayaḥ, ‘pāṇinīyā ivādhi karaṇakarmakuśalāḥ samujhasantō vicēlurvalganapaṭavō lāmpascōlluṇṭhita ripupuraḥ puraḥ padātayaḥ. 
 
 
 
 tatra ca vyatikarē— 
 
 
 mandaṁ mandara mandirēṣu śayitānunnidrayankinarā- 
 nmērōrmastakakandarē pratiravānutthāpayannalvaṇaḥ 
 ādhvaṁ dhāvata yāta muñcata punaḥ panthānamēvaṁvidha- 
 trailōkyaṁ badhirīcakāra bahalaḥ sainyasya kōlāhalaḥ 
 
 
 ēvam asau krīḍitānēkapāmarāngirīngrāmāṁś ca bahutaraṅgōpaśōbhitāḥ saritaḥ sīmnaś ca vyūḍhapattrarathānpathaḥ padāpāṁś ca laṅghayan, sālasahitāḥ purīrnārīśca sēvamānaḥ, pacyamānagōdhūmaśyāmalāḥ kṣētrabhuvō bhillapallīś ca parihana, vidhavāḥ śatrusīmantinīravīścātikrāman, parivārīṇi bandhukulāni sarāṁsi ca bahu mānayana, nāticirēṇa raviraturaṁgaparihr̥taviṣamaśiraḥ śikhara sahasramajasrama maragaṇagandharvasiddharuddhaskandhamadhyaṁ vindhyācalamanusasāra. 
 
 
 tataś ca— 
 
 
 diśi diśi kimimāni, pracyavantē ’ntarikṣā- 
 daviratamuta dēvī bhūtadhātrī prasūtē 
 iti śabaravadhūbhistaryamāṇānyavāpuḥ 
 sapadi vipulavindhyaskandhamadhyaṁ balāni 
 
 
 
 śrutaśīlas tu tuṅgaśr̥ṅgaraṅgatsāraṅgāṅganāsu nakṣatrāsannākāśāvakāśaviśa dvaṁśajālajaṭilāsu calaccitra citrakakarikalabha kadamba kasaṁcāraśēbalānu hā riharitākuraramaṇīyāsu vanasthalīṣu nikṣiptacakṣutramatralōkya rājānam idam avādīt. 
 
 
 ‘dēva’— 
 
 
 mādyaddantikapōlapālivigaladdānāmbusikadrumāḥ 
 krīḍatkrōḍakulārdhacarvitapatanmustārasāmōditāḥ 
 antaḥ susthita pānthamantharamarulōlallatā maṇḍapāḥ 
 kasyaitā na haranti hanta hr̥dayaṁ vindhyasthalībhūmayaḥ 
 
 
 itaś ca paśyatu dēvaḥ— 
 
 
 ēṣā sā vindhyamadhyasthalavipulaśilōtsaṅga raṅga taraṅgā 
 sambhōgaśrāntatīrāśrayaśabaravadhūśarmaṁdā narmaṁdā caṁ 
 yasyāḥ sāndradrumālīlalitatalamilatsundarīsaṁniruddhaiḥ 
 siddhaiḥ sēvyanta ētē mr̥gamr̥ditadalatkandalāḥ kūlakacchāḥ 
 
 
 
 api ca— antarē ’py asyāḥ— 
 
 
 majaskuñjarakumbhamaṇḍalagalahānāmbunaḥ saurabhā- 
 dubhrābhyadbhr̥ṅgakulāvalīḥ kuvalayaśrēṇīḥ samāvibhrataḥ 
 kallōlāḥ kalikālakalmaṣamuṣaḥ prōllīlalīlākr̥taḥ 
 svaḥsōpānaparasparāṁ iva viyadvīthīmalaṁkurvatē 
 
 
 itavāsyāstīrē— 
 
 
 aṁsassraṁsijalāījarjarajaṭājūṭairmanāṅmantharā- 
 stimyattāravatantunirmitakutharakaupīnamātracchadāḥ 
 śītōtkaṇṭa kitāsthiśēṣatanavaḥ strāsvōttarantaḥ śanai- 
 rētē paśya patanti picchilaśilājālē jarattāpasāḥ 
 
 
 itō ’pi— 
 
 
 paśyaitāḥ karikumbhasaṁnibhakucadvandvōllasadvīcayaḥ 
 krīḍantyanjavikāsabhāsi paryāpta svairaṁ pulindastriyaḥ 
 ummīlannavanīlanīrajadhiyā pacamāntarē nētrayō - 
 yasāṁ hastalatāhatā api paribhrāmyanti bhr̥ṅgāṅgamāḥ 
 
 
 
 itō ’py avalōkayatu dēvaḥ— 
 
 
 vālōnmīlatkuvalayavanaṁ vistaradgandharuddha- 
 bhrāmyadbhr̥ṅgai nukr̥ta payaḥpūrṇamēghāndhakāram 
 harṣātpaśyatyayamatitarāṁ tīracārī mayūrō 
 mugdhaḥ pāvēṁ bhramati ca bhayāñcakravaścakravākaḥ 
 
 
 idaṁ ca— 
 
 
 kurarabharasahaṁ sahaṁsamālaṁ muditamayūracakōracakravākam 
 ka iha suruciraṁ ciraṁ vilōkya pravaramatē ramatē narō na rōdhaḥ 
 
 
 itaś ca— 
 
 
 bakakr̥taninadaṁ nadaṁ na dambhātkr̥tasavanaṁ savanaṁ bhajanta ētē 
 nirupamavibhavaṁ bhavaṁ smarantaḥ praśamadhanā munayō nayōpapannāḥ 
 
 
 vidhūtapāpmānaḥ khalv amī mahānubhāvāḥ. 
 
 
 tathā hi— 
 
 
 muhuradhivasatāṁ satāṁ munīnāmapavipadāṁ vipadāṅkapaṅkabhākhi 
 taṭanikaṭavanāni narmadāyāḥ kathamibhavanti bhavanti kalmaṣāṇi 
 
 
 itaś ca— 
 
 
 kvacitpravaragairikāsamasamullasatpalavaṁ 
 lavaṅgalavalīlatātalacalaccakōraṁ kvacit 
 
 kvā ca dgirisaritaṭātaruṇavisphuratkandalaṁ 
 dalanniculamañjarīmadhuniruddhabhr̥ṅgaṁ kvacit 
 
 
 kvaciścaṭulakōkilākulita nūta cūtāṅkaraṁ 
 kuraṅgakulasē vitapravalasālamūlaṁ kvāṁcat 
 kvacitpravarasaṁcaratsuravadhūpadaiḥ pāvanaṁ 
 vanaṁ nayati vikriyām iha manō munīnām api 
 yugmam 
 
 
 tad idam adyatanaṁ divasam asya sainyasyādhvaśramāpannakhēdāpanuttinimittamadhi vasatu dēvaḥ. 
 
 
 vāyuskandhamavaṣṭabhya sphāritaiḥ puṣpalōcanaiḥ 
 viyadvistāramētē hi vīkṣanta iva pādapāḥ 
 
 
 api ca yēṣām— 
 
 
 skandhaśākhāntarālēṣu paśya jīmūtapaktayaḥ 
 lambamānā vilōkyantē caladvalgulikā iva 
 
 
 yēṣāṁ ca— 
 
 
 uccaiḥ śākhāgrasaṁlagnā manyē nūnaṁ vanaukasām 
 kurvanti puṣpasaṁdēhaṁ niśi nakṣatrapatayaḥ 
 
 
 
 itaś ca— 
 
 
 ētēṣu pracaṇḍapacanāhatatarutalagalitasugandhivividhavikacakusumapraka ramakarandamāpīya punaḥ śikharaśākhābhimukhamutpatanthyō vibhānti durārōha • tayā, kr̥tāḥ kēnāpi niḥśrēṇaya iva śrēṇayō madhulihām. 
 
 
 itaś ca— 
 
 
 niścalānāṁ sainyabhayēna tuṅgataruśikharapañjarapukhitagōlāgūlamaṇḍalā nāṁ niryannavaprarōhāṅkurākārāḥ kurvanti vanadēvatānāṁ krīḍāndōlanadōlāra jjuśaṅkāmadhōvilambilāgūlalatikāḥ. 
 
 
 itaś ca— 
 
 
 cakāsatyuḍḍīyamānā staruśiraḥśikharaśākhāgraskhalanavilagnagrahagaṇa vi mānapaktipatākā iva vihagāvalayō niścalam. 
 
 
 itaś ca— 
 
 
 vijr̥mbhamāṇamañjarījālēṣu sarvartuvikā sisahakāravanēṣu vanadēvatābhiru dāmadavadahanapratīkārārthamanāgatam ēva saṁgr̥hōtavārigarbhāmbhōda paṭalamivālōkyatē kōkilākulakadambakam. 
 
 
 itaś ca  vikasitasitapuṣpapiṇḍapāṇḍura śikharāḥ sudhādhavalitōrdhvabhūmayō vilā saprāsādā iva kusumasāyakasya jarādhavalamaulayaḥ kañcukina iva vanadēva tānām, unmādayanti manō ’mandamucukundapādapāḥ. 
 
 
 tadēvaṁ vidhēṣūnmiṣanmukula vigalitabahalamakarandalīkarāsārasurabhita bhūtalēṣu mugdhamr̥gaparihr̥tadāvānalajva’ lāyamānōnmadaśabaralīmantinī caraṇapra hāravikasitāśōka kānanēṣu navajaladharanikuramba kāntita mālataruśiraḥsthitaśa bdānumēyamādyanmayūramaṇḍalēṣu madanālasapulindarājasundarīśikṣyamāṇavanaka pōtakukkuṭakukkuhakulakuharitēṣu krūjatkuraraparivāritasaraḥparisarēṣu calañca kōrasārasaravaramaṇīyēṣu viharatu dēvaḥ saha sainyēna narmadōrmimandānilāndō litalatāpalavēṣu vanēṣu. 
 
 
 rājāpi śrutaśīlēna darśitāṁstāṁstāndēśānavalōkya cintitavān. 
 
 
 ‘kr̥takrīḍāḥ krōḍairmadakalakuraṅgīhr̥tamr̥gāḥ 
 paribhrāmyadbhr̥ṅgāḥ parabhr̥nakulākāntataravaḥ 
 vanōddēśāḥ pauṣpaiḥ surabhitadigantāḥ parimalai- 
 rna cētaḥ kasyaitē vilasitavikāraṁ vidadhati 
 
 
 itaś ca— 
 
 
 vī cīnāṁ nicayāḥ spr̥śanti jaladānugandhisaugandhikā 
 nr̥tyatkēkikadambakāni vikasadvīrundhi rōdhāṁsi ca 
 dhattē saikatamunnadanmadakalakrauñcāvalīsārasā- 
 nasyāḥ padmaparāgapinpayasaḥ sēvyaṁ ca sindhōrna kim 
 
 
 
 taducitamihādya divasamāvāsaṁ kartum’ iti vicintya bhrūkōṇasaṁjñāśāpi tasēnāsannivēśastatkālam ēva ‘viracayata turaṅgamamandurāḥ sarasadīrghadūrvānala nīlanimnasthalīṣu, kuruta kāyamānāni sarissēvyasaikatēṣu, unnamayata paṭa kuṭīḥ kulakānanēṣu, ālānayata madamattamataṅgajānmadakarāḍū kapōlakāṣa sahēṣu saralasālasallakī sarjārjunaskandhēṣu, dūramutsārayata śaivalaśilājālakāṣṭhakū ṭakaṇṭakapaṭalāni, samīkuruta viṣamabhūbhāgān iti sēnāpatipramukhamukhara lōkakalakalamuttā lamutthitamasaha mānastadvirāmāvasaraṁ pratipālayannēkāntē  ’nyatamapradēśē tasyāḥ saritaḥ sūkṣma muktāphalakṣōdaṁghavalabālukāpulinapr̥ṣṭha ēvā sthānagōṣṭhīṁ vavandha. 
 
 
 atha nātidūrē purō ’sya śītaśaivalacakravālē carataścakravākakadambakasya madhyē kō ’py utkṣipya pakṣapuṭam, unnamayya grīvāgram, anaṅgaparavaśō dūrādupa sarpannanurāgiṇīṁ kāñcakavā darśitacāṭucāturyaścakravākayuvā dr̥ṣṭipa thamavātarat. 
 
 
 aparē ca catvārō rājahaṁsāstām ēva cakravāka kāmayamānāstamāpa tantamantarāntarā nipatya skhalayāmbabhūvuḥ. 
 
 
 tāṁścāvalōkya rājā vihasannāsannavartinaṁ śrutaśīlam ābabhāṣē. 
 
 
 ‘vayasya, vilōkyatām idam asamañjasam. 
 
 
 amī rājahaṁsāḥ satīṣv api svajātyucitānucarīṣu kathamanyāsaktāmapī māṁ cakravākakāminīṁ kāmayantē. 
 
 
 na khalv ēṣāmiyamanaṅgabhūmiḥ. 
 
 
 athavā— 
 
 
 kimu kuvalayanētrāḥ santi nō nākanārthastridivapatirahalyāṁ tāpasī yatsiṣēvē 
 hr̥dayatr̥ṇakuṭīrē dīpyamānē smarāgjāmucitamanucitaṁ vā vētti kaḥ paṇḍitō ’pi 
 
 
 
 ēvamvādini rājani, akasmātkōmalakaṇṭhakuharaprēṅkhōlanālaṁkārasunda rō ’manda murchanāvacchinna sarasasvarasvarūpaḥ prasanna prayujyamānatāna viśēṣābhivya kispaṣṭaśrutisubhagō gaganē gāndhāragrāmagāmī gītadhvanirudacarat. 
 
 
 āvāhīc ca caladalipaṭalapīyamāṁnāpūrvaparimalōdgāripārijātama kharīmakaranda binduvarṣacāhī vāyuḥ. 
 
 
 atha kautukōttānitānanēna narapatināvyadr̥śyata, śātakumbhabhaṅgapiśaṅgapra bhāmaṇḍalamadhyavartinaḥ pradhānapuruṣasyāgrē gr̥hītajātya jāscūnadadīrghadaṇḍaḥ ku ṇḍalālaṁkāravānunmiṣanmandāra mukulamālāmaṇḍitamaulirava tarannamvarānnirnimēṣaḥ suvēśaḥ puruṣaḥ. 
 
 
 avatīryaṁ ca sō ’tivismayavisphārita vilōcanamavanipālam avādīt. 
 
 
 ‘niṣaghēśvara, tvaritam uttiṣṭha. arghāya sajjō bhava. 
 
 
 kiṁ na paśyasi— 
 
 
 avatarati ghr̥tācīskandhavinyastahastaḥ śrutisukha kr̥tagītē kiṁnarē dattakarṇaḥ 
 kimapi saparirambhaṁ rambhayārabhya māṇavyajana vidhiradhīśaḥ svargiṇā mēṣa dēvaḥ 
 
 
 api ca— 
 
 
 viracitaparivēṣāḥ svābhiraṅga prabhābhibhurvanavahanabhāṇēddhāradhuyāsapīṭhāḥ 
 urasi parivilōladdīrghadāmāna ētē yamavaruṇakubērāḥ svāminō lōkapālāḥ 
 
 
 
 rājā tu tadākarṇya sasaṁbhramōtthānavaśavaliṁgatōttarīyāñcalaskhalatka nakakaṁkaṇaraṇatkāra mukharitamādhāya mūrdhni saṁpuṭitapāṇipallavayugalamāścaryara sarabhasavaśamucchvāsyamānasarvāṅgapulakaḥ katipayapadānyabhimukhaṁ saha parijanē nōñcalitavān. 
 
 
 atha sakalasuraśiraḥśēkharāyamāṇacaraṇa rēṇuranēkanāka kāminī kucaku mbhakuṅkumamañjarīmudrāṅkita vipulavakṣaḥsthalīdr̥śyamānamahānīlamaṇimaṇḍananibha bhavyavr̥traśastratraṇaḥ, śravaṇaśikharārōpita pratyagra pārijōtamañjarīgaladuvailakiṁkha lakakaṇānupāntē gāyatastumburōḥ sākṣādamr̥tāyamānagōtarasatuṣārān iva pari pūrṇakarṇōdgīrṇānkapōlapālilagnānudvahana, anavarataśacīcumbana saṁkrāntatāmbū lalāñchanāyamānācchācchraharicandananiruddhavandhuraskandhasaṁdhiḥ, andhaka iva hārayaṣṭyāsphālitavakṣaḥsthalaḥ, vindhyagirir iva sahasrākṣaḥ, pannagēndra iva kuṇḍalī pātālamudbhāsamānaś ca *kalikālaśāpāvatīrṇasarasvatīgītapra vāha iva mattamātaṅgagāmī, diśi diśi vikīrṇakana kakapiśāṁśuraṁśumānivā vikr̥tapadmarāgāruṇaprabhāmaṇḍalamaṇḍanaḥ, saha lōkapālairbhagavānpuraṁdaraḥ pūrvaṁ digbhāgāmbarāvātarat. 
 
 
 avatīrya cakṣuṣāṁ sahasrēṇōnmīlannīrajavanānukāriṇā nirūpya pādayōḥ pu daḥ patitamaṣṭāṅgāśliṣṭabhūtalam imam, airāvatakumbhakūṭāsphālanakarkaśāṅgalinā, durdāntadaityadānavavadhūvaidhavyadānaśālāmūlastambhēna, śacīkucakalaśa saṁsparśasaṁkrāntakuṅkuma pattravalīkēna, dakṣiṇapāṇinā, sahēlamunnamayya mūrchina pasparśa. 
 
 
 kr̥tvā ca kuśalapraśnālāpavyavahārānuccaiḥ kāñcanāsanaṁ samujhasanmaṇima yūkhamañjarījālajaṭilamavanibhujā svabhujōpanītamadhyatiṣṭhat. 
 
 
 upaviṣṭēṣu yathōcitāsannamāsanēṣu yamavaruṇakuvērapramukhēṣu dēvēṣu kramēṇa kr̥tōcitācāraḥ puraḥ pr̥thvīpr̥ṣṭha ēva vinayānniṣadya niṣadhēśvaraḥ puraṁdarama vādīt. 
 
 
 diṣṭyā divaukasāṁ nātha jātō yuṣmatsamāgamāt 
 prakalpaṁ kīrtanīyānāṁ śrēyasāmasmi bhājanam 
 
 
 api ca— 
 
 
 dr̥ṣṭvā r̥tūnyugaśatāni tapaścaritvā vācchanti saṁgamasukhaṁ munayō ’pi yēṣām 
 tēṣām anugrahakr̥tāṁ svayam ētya mē ’dya yuṣmākam ādiśata kiṁ prayam ācarāmi 
 
 
 iti prakāśitapraśrayālāpē pārthiva puṁgavē puraṁdarō daradalitakundakalikā kāntadantadyutidyōtitādharadalamīṣaddhihasya līlāvalitakaṁdharaḥ kuvēramukhama valōkayāṁcakāra. 
 
 
 sō ’pi ‘niṣadhēśvara, śrūyatām asmadāgamanakāraṇam. 
 
 
 ‘asti vidarbhādhipatērbhīmabhūmipālasya sutā sutāranayananijitēndīvarā varāthanī nijakāntitiraskr̥tatridivanārīrūpasaṁpattiḥ kundadantī damayantī nāma. 
 
 
 tasyāś ca campakadalāvadātadēhāyāḥ kila svayaṁvaramahōtsavaḥ sāṁprataṁ pra stutaḥ’ iti nāradādadhigamya vayam api vidarbhādhipatipuraṁ prasthitāḥ. 
 
 
 kiṁtu laghayati puruṣaṁ svamukhēnārthibhāvō yatastatra gatvāpi damayantīṁ kiṁ brūmō vayam indrādayō lōkapālāstvāmarthayāmaha ity asaddvaśaṁ mahimnō ’smadvidhēṣu, spr̥haṇīyarūpāsi kaṁ nōtsukaya sītyanucitamaparicitēṣu cāṭucāturyam, aja rasaḥ khalv amarā vayam iti grāmyaḥ svapraśaṁsōpakramaḥ, prāpnuhi trayāṇām api lō kānāmādhipatyamasmatsaṁgamād iti mahatprāgalbhyapralōbhanam, alpāyuṣō manu pyāstadasmākaṁ dēvānāṁ madhyē kaṁcid vavr̥ṇīṣvēti pāpīyaḥ paradōṣōdāharaṇa dvārēṇābhyarthanam. 
 
 
 atō dēśakālakāryōktikuśalas tvam ucyasē. gacchāgrē, bhava dūtō dēvānā maśēṣavaidagdhyaviśēṣōktikōvida, kim anyad iha śikṣya sē, taistairupāyaiḥ, tābhistā bhiḥ kalābhiḥ, taistaiḥ pralōbhanaprakāraiḥ kriyatāṁ dēvakāryam āryāṇāṁ prāyaḥ parōpakārakaraṇārtham ēva janma ca jīvitaṁ ca, na ca bhavantamasmadnubhāvādanyaḥ kō ’pi kanyāntaḥpurē rahasy api varttamānāṁ vidarbhēśvarasutāmupasarpantamupalakṣi pyatē’ ity abhidhāya vyaraṁsīt. 
 
 
 nalō ’py ētadākarṇya tadidaṁ saṁkaṭam ‘itō vyāghra itastaṭī, itō davāgni pitō dasyavaḥ, itō duṣṭadandaśaka itō ’py andhakūpaḥ’ iti nyāyāt. itaḥ karṇā ntakr̥ṣṭaśarāsanō marma prahārī praharati makaradhvaja itaś cāyam ētēṣām alaṅghanīya ā dēśaḥ. tanna jānīmaḥ kim atrōttaram. ēkatrārthē ’smākaṁ bhavatāṁ ca pravr̥ttiriti praṇaya prārthanābhaṅgakāriṇī vihatavinayā pratikūlōktiḥ, anabhijñō ’smi dūtō tīnām iti śāṭhyam, asamarthō ’smi saṁdigdha kriyākāritāyāmisyāśālaṅgha nam, ājñālaṅghanaṁ ca sētubandhanabhiva svalayati śrēyaḥsrōtaḥ, ṣarāḍhamukhadarśa nam iva vardhayatyalakṣmīm, rajasvalābhigamanam iva haratyāyuḥ ity anēkavidhama vadhārya na nāma duradhigamāḥ kē ’pi padārthāstatrabhavatāmaśēṣajagadīśvarāṇām, na ca na jānītha mamāpi prasiddhamadhyavasāyam, ēvaṁ sthitē ’py ēṣa vaḥ karō myādēśam, ādiṣṭaparāmarśō na śrēyānādēśakāriṇaḥ, kiṁ tu balīyānparatō vidhiḥ pramāṇam’ ity abhidhāya bhaktyā bhayēna ca dēvānāṁ dautyādēśaṁ samarthitavān. 
 
 
 sthitvā ca kaṁcit kṣaṇamucitālāpalīlayā kr̥tvā ca kāṁścidanyōnyaprastu tapriyavyavahārān, āpr̥cchya, yathāgataṁ gatēṣvaya tēṣu dēvēṣu niṣadhēśvaraściraṁ cintayāṁcakāra. 
 
 
 
 tad idam, anucchrāsavirāmaṁ maraṇam, amōha mūrcchanam, arōgamaṅgavyaya nam, aśalyapravēśamantaḥśulam, adāridryō nidrāvighātaḥ. 
 
 
 kimanyat tasyāmākarṇitānurāgāyāṁ yanmamādya dīrghadaurjanyadōhadinā daivēnākasmi kamautsukyānurāgavyavasāyaṁ vandhyamadhyavasitaṁ kurtum. 
 
 
 idānīṁ kim atra śrēyō yasmād, anupayōgaṁ gamanam, lādhyaṁ nivartanam, apārthakamāsanam, asādhīyānadhyavasāyaḥ. 
 
 
 iti cintākulē nalē bhayānma kī bhūtēṣvāsannavartiṣu parijanēṣu praṇayātmā varaṇa prānta pracchāditavadanabhāgaṁ kim apyāsannamupasr̥tya śanaistatkāla yōgyā lāpairanuśīlayañśīlaśaḥ śrutaśīlō nalam ābabhāṣē. 
 
 
 ‘dēva, jānāmi dēvasya dēhaṁ dahati dahana iva dāru dāruṇō dautyacintā bhāraḥ. kō nāma sāmānyō ’pi svayamabhilaṣitē ’rthē dūtatvadāsabhāvamaṅgīka ryāda. viśēṣatō ’nurāgiṇyaṅganājanē. tathāpi kiṁ na jānāti dēvōṁ, yathā yācakō brāhmaṇa iva nirvēdaḥ kasya saṁtōṣāya, viṣavaidya iva viṣādaḥ saṁdēha kārī śarīrasya, bhīmāmimanyuniruddha kurubalam iva manō mahāntaṁ saṁtāpamanu bhavati. 
 
 
 tadalamanēna vātūlōbhramēṇēva mīlayatā cakṣurudvēgēna. 
 
 
 kiṁ dēvēna na śrutam, amr̥tamathanāvasarē surāsurakara parivartya mānamandaṁ• ramanthāna nirghōṣavadhiritasamastarōdaḥkaṁdarādivāpi dūrōcchalitadugdhatuṣārā sāratārakitanabhasaḥ, samutpannānēka kaustubhādivas tu vistārādudgacchadapsarō mukhamaṇḍalaiḥ kṣaṇam iva vihitavikacanalinakhaṇḍaśōbhād, anēkāścaryakukṣēḥ kṣīrasāgarājani janitajagadvismayā smarajananī hastasthitataruṇāravindā dēvī dēdīpyamāna puṇya lakṣmā lakṣmīḥ. 
 
 
 yasyāḥ sarvāṅgalāvaṇya madhu vikacalōcanacaṣakairāpīya pīyūṣajuṣō madana madaparavaśāḥ parasparamēvēryantaścakruścakrapāṇinā samaṁ saṅgaram. 
 
 
 atha sā sarvānapyantarāntarā patatastānullaṅghaya mandaragiriśikharaśāta kumbhanikaṣōpalāyitabāhōrbhagavataścikṣēpa kṣēpīyaḥ kaṇṭhē vaikuṇṭhasya svayaṁvara kusumamālām. 
 
 
 ēvaṁ sāpi kadāciñcampakakalikākalāpagaurāṅgī rāgiṇī tvayi vañcayi ṣyati dēvān. vañcitōyataḥ pūrvamātmamukha maṇḍalaśriyā śaśī, tiraskr̥tō madanaḥ saubhāgyēna. sakr̥tpranr̥ttāyāś ca kim avaguṇṭhanēna. vidhēr iva vāmabhuvāmaci ntyāni caritāni bhavanti. 
 
 
 kimu na smarati dēvō divi viśrutamarthasāraṁ svarlō mādavatīrya purā gītaṁ gandharvagāyanairgītagōṣṭhīsthitasyāgrē yugalam idam āryayōdēvasya. 
 
 
 kvacid api kāryārambhē ’kalpaḥ kalyāṇabhājanaṁ bhavati 
 na tu punaradhikaviṣādānmandīkr̥ta pauruṣaḥ puruṣaḥ 
 
 
 apahastiyāntarāyānarthānurarīkr̥tānprasādhayataḥ 
 vidhir api bibhēti tasmānniratiśayaṁ sāhasaṁ yasya’ 
 
 
 ēvam anēkadhā prastutaṁpurāṇapuruṣākhyānaprapañcaprakramēṇātikrāntē bhūmni divasē maladvāra iva vāñchitārthasiddhēḥ, tarjanahuṁkāra ivāntarāyāṇām, ōṁkāra ivōtsāhasmr̥tēḥ, puṇyāhadhvanir iva hr̥dayaprasādaprāsādasya, punarnavakr̥tānurā gastambhōttambhanasya tasya narapatēḥ śivāya śrutiṁ śrutaśīlēna śrāvitam imam ēvārtha samarthayann iva madhyāhnaśaṅkhadhvaniḥ. 
 
 
 rājā tu tamākarāṇaṁ visarjitaparijanastatraiva pulinamadhyē madhyāhnasamaya samucitavyāpāram akarōt. 
 
 
 anantaramatikrāntēṣu kēṣucinmuhūrtēṣu gaganamadhyatalādvilambamānē manā ṅmārtaṇḍamaṇḍalē caṇḍavātyāhataśuṣkrapattram iva daṇḍaprāntatracalitakulāla cakram iva tēna puraṁdarādēśabhramēṇa bhrāntamātmanō manaḥ kvāpyēkāntakamanīyanarma dāpradēśadarśanavinōdēna svasthō kartumicchanicchānukūlakatipayāptaparijanapa rivr̥taḥ śrutaśīlaskandhāvaṣṭambhavihārō vihāya dūram iva śivirasaṁnivēśam, itastatastaruṇata mālamaṇḍapamaṇḍalitamayūrahāriṇā calañcakōracakravākaca r̥cālavalayitēna snānāgatatāpasa padpaṅkikharvitadūrvāḍarēṇāpalaratpayaḥ pūrataraṅgitavālukēna pulinaprāntēna prārcī diśamayāsīt. 
 
 
 tatra ca caṭulacañcarīkakulākulita vividhavōrudhāṁ talēṣu vicaratō ’sya rasātala vinirgatāḥ pannagāṅganā iva nāgamadahārirāyastamāla kandalī kōmalā ṅgayaṣṭayaḥ śrōṇībhārālasaga manāstricalītaraṅgitatanumadhyalatikāḥ, kāścika ṇṭhakanda lāvalambitamātaṅgamauktikalatāḥ sphuranakṣatravalayāḥ kr̥ṣṇapakṣarātraya iva kr̥takrīḍāśarīraparigrahāḥ, kāścidubhayaśravaṇāvasaktadantidanta pattraprabhādha valitamukhamaṇḍalāḥ surasaritsalilasaṁvalitakālindījaladēvatā iva narmada yāmantritāḥ, kāścitparidhānīkr̥taraktapallavāstaḍillatālēkhāmēkhalāścaladamvu vāhapatya iva vindhyaskandhānuvandhinyaḥ, kāścinmātaṅgamadamaṇḍalamilanmadhu karakarālitāḥ sakalanīlōtpalacanalakṣmya ivānyajalāśayēbhyō mahānadīmavata rantyaḥ, kācillōhitāśōkakusuma stava kakr̥ta karṇāvataṁsōttaṁsātripurapurandhraya ica haraśarānalajvālākulitaśirasō dhūmadhyāmalāḥ salilamanusarantyaḥ, kāści lalitalōlāmr̥gaira nugamyamānāḥ śarīravatyō ’ñjanaśailasthalādhidēvatā iva tī rthāvagāhanānurāgirāyaḥ, kāśvijarājarjaraśabara kañcukikarāvalambalīlāgā minyaḥ sphuradindranīlaśilāputrikā ivēndrajālikaiḥ saṁcāryamāṇāḥ kr̥ṣṇāñja nikākusumakāntayaḥ, kāñciñcipiṭanāsāḥ kundakāntadantapaṅkayō māyūrapi cchagucchāvanaddhakarburakabarīkalāpāścaladdalayamukharakarata lōttālatālikārambha ramaṇīyarasikarāsaka krīḍānirbharāḥ kādambamadhupānaghūrṇitaddvaśō dr̥ṣṭipathamavatē karaparāhnamajjanāgatāstaruṇakirātakāminyaḥ. 
 
 
 tataś ca tāḥ sūkṣmamuktāphaladhavalavālukāpulina pr̥ṣṭhē lāparabhāgāḥ svaira svairamanuṣya caraṇacalanakramātkāritanūpuraravākr̥ṣṭakalahaṁsakulamanākula kala gītataraṅgāsanna raṅgitakuraṅgamanaṅgabhāvabhūyiṣṭhamanubhūya tīravihārasukham, ananta ramakrūrajalacaramavēgavahatsalila muraphulla vividhavikasitāmbuja jātijīvita jīvaṁjīva kamutkūjitakuraramārasitasāra samunmadahāsihaṁsāvataṁsamuraḥpramāṇā cchōdakamatiramaṇīyaṁ hr̥damavātaram. 
 
 
 avatīrya, ca tāḥ kāśvirapannagapatipurandhraya ivōdgīviṣagarāḍūṣāḥ, kāści drākṣasapramadā iva rakkōtpalākr̥ṣṭivyasaninyaḥ, kāścidgōpālāṅganā iva gr̥hīta puṇḍarīkākṣāḥ, kātkiārtikēyaśarapaḍūnya iva viślēṣitakōñcāḥ kāścitku rusēnā iva dhārtarāṣṭraśakunimārgēṇānudhāvamānāḥ, kāścidrātraya iva vighaṭi tacakravāka mithunāḥ kāściñcakōrāṅganā iva cañcū kr̥tadīrgha kamalanālaiḥ śaśa dharakara nirmalajalamāsvādayantyaḥ, kāścitkariṇya iva sarasabilāprāṇi grasa mānāḥ kāścijalayantra putrikā iva saṁpuṭitamukhapāṇipallavayuga lāgrarandhrōnmu ktasūkṣmavāridhārāḥ kāścidbhōrunārya iva priyavāritaṁraṇāḥ, stanagaṇḍaśai laśikharāsphālanōllalattaraṅgāntaratarataruṇatāmarasara sasurabhisalilamavagā -hamānāściraṁ cikīḍuḥ. 
 
 
 avanipatir api vismaya vismr̥ta nimēṣōnmēṣayanastāśviramavalōkya cinta yāṁcakāra. 
 
 
 ‘jātiyaṁtra na tatra rūparacanā nētrōtsavārambhiṇī 
 rūpaśrīr api yatra tatra sulabhaḥ ślāghyō na janmōdayaḥ 
 ityēkasthasamasta sundaraguṇa pradvēṣamabhyasyatō 
 dhātastāta vr̥thāṁśramasya bhavataḥ sr̥ṣṭikramō dahyatām 
 
 
 tathā hi— 
 
 
 grīcālambitapadmanālalatikāḥ karṇāvataṁsīkr̥ta- 
 pratyagrōnmiṣatāsitōtpaladalaiḥ saṁdigdhanētradvayāḥ 
 kasyaitā jaladēvatā iva kucaprāgbhārabhugnōrmayaḥ 
 snānāsaktapulindarājavanitāḥ kurvanti nōkaṁ manaḥ 
 
 
 
 api ca— 
 
 
 ētasyāḥ karikumbhasaṁnibhakucaprāgbhārapr̥ṣṭhē lud- 
 gukhāgarbhagajēndra mauktikasaraśrēṇī manōhāriṇi 
 dūrādētya taraṅga ēṣa patitō vēgādvilīnaḥ kathaṁ 
 kō vānyō ’pi vilīyatē na sarasaḥ sīmantinīsaṁgamē 
 
 
 iyaṁ tu— 
 
 
 nijapriyamukhabhrāntyā hr̥ṣaṇācumbadamvujam 
 daṣṭādharā tu bhr̥ṅgēṇa sītkāramakarōnmr̥du 
 
 
 anayāpi— 
 
 
 aviratam idam ambhaḥ svēcchayōcchālayantyā 
 vikacakamalakāntōttānahastadvayēna 
 parikalita ivārdhaḥ kāmacāṇātithibhyaḥ 
 salilam iva vitīrṇa bālyalīlāsukhāya 
 
 
 asyāś ca— 
 
 
 karṇamūlaviṣayē mr̥du guñjanpāṇipallavahatō ’pi haṭhēna 
 ēṣa ṣaṭpadayuvā hariṇācyāścumvati priya ivāsyasarōjam 
 
 
 
 itō ’py ēṣā— 
 
 
 bhramakaraṁ makaraṁ makarandinīṁ kamalinīmalinīmalinīkr̥tām 
 taralayantamavēkṣya mahābhayādudataratsaritastvaritai padaiḥ 
 
 
 ētāś ca— 
 
 
 mandāyatē dinamidaṁ madanō ’pi sajjastaliṁka na gacchata gr̥hān iti padminībhiḥ 
 mīlatsarōjagatabhr̥ṅgarutairivōktāḥ snātvā śanairanusanti taṭaṁ tarurāyaḥ 
 
 
 ēvam anēkavidhavilāsāsaktaśabarasundarīdarśanālhādapulakitē vividhaṁvi tarkakāriṇi paṅkanimagna jaratkarēṇukāyamāna niḥrupandadvaśi tatkālamutpannayā ma nāṅmanmathavyathayā dhīratayā ca spr̥hayā ca vicikitsayā ca jighr̥kṣayā ca jihāsayā ca samakālamākulitēhr̥dayē saṁkīrṇabhāvabhāji rājani, rājīvava navirājitē tasmin narmadāhadē salilakrīḍāsukhamaticiramanubhūya tīrabhuvi sē vyasitasaikata sthalīmalaṁkurvāṇāsu ca tāsu śavadarājasundarīṣu śrutaśīlaści ntitavān. 
 
 
 ‘unmādi yauvanamidaṁ śabarāṅganānāṁ dēvō ’vyayaṁ navavayāḥ kamanīyakāntiḥ 
 rēvātaṭaṁ calacakōramayūrahāri kiṁ syānna vēdmi jayinī ca manōbhavāśā 
 
 
 
 tathā hi— 
 
 
 vikalayati kalākuśalaṁ, hasati śuciṁ, paṇḍitaṁ viḍambayati 
 adharayati dhīrapuruṣaṁ. kṣaṇēna makaradhvajō dēvaḥ 
 
 
 api ca— 
 
 
 madhyē trivalītripathē pōvarakucacatvarē ca capaladr̥śām 
 chalayati madanapiśācaḥ puruṣaṁ hi manāg api skhalitam 
 
 
 tadastu prastutarasānunayēnaiva prabhūṇāṁ matayō nivartyantē niṣiddhaniṣēvaṇā na pratikūlatayā’ ity avadhārayannavanipatim avādīt. 
 
 
 ‘dēva’ ramaṇīyaḥ khalv ayaṁ pradēśaḥ. 
 
 
 tathā hy atra— 
 
 
 āhlādayanti mr̥davō mr̥ditāravindaniṣyandimandama karandakaṇānkirantaḥ 
 ētē kirātavanitāsta naśailagarāḍa saṁghaṭṭajarjararucaḥ saritaḥ samīrāḥ 
 
 
 ētāś ca— 
 
 
 upanadi pulinē pulindavadhvaḥ stana pariṇāddavinarjitēbhakumbhāḥ 
 śithilitasalilārdra kēśavandhāḥ kimapi manōbhavavaibhavaṁ vahanti 
 
 
 
 itaścāvalōkayatu dēvaḥ— 
 
 
 sarasijamakarandāmōdamattāligītaśravaṇasukhanimīlaccakṣuṣaḥ kiṁcid ētē 
 api divasamaśēṣaṁ niścalāṅgāḥ kuraṅgāḥ pulinabhuvi vihārāhārabandhyā vasanti 
 
 
 itō ’pi— 
 
 
 padmānyāta pavāraṇāni nalinīpatrāṇi paryaṅkikā 
 dōlāndōlanadōhadō ’pi ca caladvīcīcayaiḥ pūryatē 
 āhārō visapallavaṁ, pulinabhūrlīlāvihārāspadaṁ 
 rēvāvāriṇi rājahaṁsaśiśava stiṣṭhanti dhanyāḥ sukham 
 
 
 ihāpi— 
 
 
 ciraviracita cāṭuścandrarēkhāyamāṇaḥ prathamarasavisāgra grāsalīlārpaṇēna 
 iha ramayati haṁsī rājahaṁsō riraṁsuḥ pulakayati ca cañcūkōṭikaṁḍūyanēna 
 
 
 api ca— 
 
 
 iha carati cakōraḥ kōrakaṁ paṅkajānām iha caladalicakrāñcakravākō bibhēti 
 iha ramayati jīvaṁjīvakō jīvitēśām iha vahati vikāraṁ hārihārītakō ’pi 
 
 
 
 ēvam asau niṣadhēśvaraḥ śrutaśīlēna prajñāpūrvamapararamaṇīyapradēśāntaradarśanavyā jēnāntaritaśavarasundarīdidvakṣāgrahō gr̥hānpratipratyāvr̥ttaḥ. 
 
 
 cintitavāṁś ca— 
 
 
 ‘kathaṁ nu sā damayantī puraṁdarapramukhēṣu lōkapālēṣvardhiṣu mayā manuṣyaja nmanā labdhavyēti. nivārayiṣyanti ca tāṁ khalu divyasambandhārthinō bāndha vāḥ. tat kim iha śaraṇam’ iti vimuktadīrghaniḥsahaniḥśvāsamasakr̥ñcintayati rājani ‘rājan, rāmājanaḥ padma iva vāritaḥ sutarāṁ pravartatē. nālam asya dīrgham anuraktasya jāyatē ’parāgō nāpyalīkābhinivēśō ’sya hīyatē. kiṁ cānya danyaparigrahavartinīnām api strīṇāmanyatrāpi rāgāgrahō bhavati. yataḥ paśya varuṇapratigrahē ’pi pratīcīyaṁ mayi rāgiṇī bhaviṣyati’ ity ēvam imam āśvāsaya n iva bhagavānbhānuruttuṅgataruśikharāṇi karaiḥ patanabhayādivāvalambamānaḥ śanai gagananalādavatīrya pratīcīṁ diśamayāsīt. 
 
 
 ambarāntaḥprasārita karē rāgiṇi raktayā pariyuktē tu paścimakakubhāḍa mbhōjinījīvitēśvarē. 
 
 
 pūrvāhaṁ vihitōdayāhamasakr̥ttanmāṁ vihāyādhunā 
 yasyāmastamupaiti tāṁ kathamayaṁ rāgī jaghanyām agāt 
 
 ity ēvaṁ ślathitāṁśu kē dinapatau yātē diśaṁ paścimām 
 īrṣyārōṣaviṣādinīva tamasā prācī kakublakṣyatē 
 
 
 viślēṣākulacakravākamithunairuspīḍa mākranditē 
 kāruṇyād iva mīlitāsu nalinīṣvataṁ ca mitrē gatē 
 śōkēnēva digaṅganābhirabhitaḥ śyāmāyamānai mukhai- 
 niḥśvāsānaladhūmavartaya ivōdgīrṇāstamōrājayaḥ 
 
 
 tathāvidhē ca vēlāvyatikarē rājñaḥ saṁdhyāvasaramāvēdayitumasyāsanna vihā rihāri līlākiṁnaramithunam idam agāyat— 
 
 
 ‘raktēnāktaṁ vinihitamadhō vaktramētarakapālaṁ 
 tārāmudrāḥ kimu kalayatā kālakāpālikēna 
 saṁdhyāvadhvāḥ kimu viluṭhitā kaukumī śuktirēvaṁ 
 śaṅkāṁ kurvajjayati jaladhāvardhamagnārkabimbam’ 
 
 
 atha kramēṇa gaganamandākinītīratāpasairvikīryamāṇēṣu saṁdhyārdhāñjalija labindubudbudēṣv iva kiṁcid unmīlatsu viralataratārāstava kēṣu, vāsaravirāma vāditavādyēṣvamarasadanēṣu, dahyamānabahalavūpadhūmamañja rīṣviva viyati vihara ntīṣu tanutimira vallarīṣu, svapaspatatrikulakōlāhalēna vāsārthiśrāntāgatā dhvagasvāgatālāpam iva kurvāṇāsu vanarājiṣu, anyatra paribhramaṁṇaparihārārtha m iva padminīnāṁ kōśapānamācaratsu cañcalacañcarīkēṣu, ratyutsavōtsāhāvē śamahāmantrākṣarēṣviva dhūyamāṇēṣu mahāsariskulakulāyanilīnajalakukkuhukuha ritēṣu, rāmāyaṇavyatikarēṣviva mandōdarī prahasta prabōdhitōtsitadaśānanēṣu saṁdhyāpradīpēṣu jātē jaratkumbhakārakukkuṭakuṭumba pakṣapicchavicchāyē manākamō nuvidhē saṁdhyārāgē rājā viṣādavismr̥tasaṁdhyāhikaḥ parijanānubandhātsaṁdhyāṁ cavandē. 
 
 
 tataś ca kramēṇa— 
 
 
 rajanimavanināthaḥ sāṁdhyakarmāvasānē haracaraṇa sarōjadvandva sēvāṁ vidhāya 
 mr̥dukalitavipañcīpañcamaprāyagītaśravaṇa sukhavinōdaistāṁ sa tasminn anaiṣīt 
 
 iti śrī trivikramabhaṭṭa viracitāyāṁ damayantīkathāyāṁ haracaraṇa sarōjāṅkāyāṁ pañcama ucchvāsaḥ samāptaḥ 
 
 
 
	ṣaṣṭha ucchvāsaḥ
	 
 atha dvijajananikāya kīrṇasaṁdhyāñjalijalair iva kṣālyamānē manāgvimala tāṁ vrajati timiramulinē ’mbarē, mālākārēṇēva prabhātaprabhōdbhēdēnāvacīyamā• nēṣu gaganapuṣpavāṭikākusumēṣviva nakṣatrēṣu, nidrāpahārahuṅkāra ivōtthitē pra bhājabhērīdhvanau, narapatēḥ pravōdhanārthamadūrē vaitālikaḥ papāṭha. 
 
 
 udayagirigatāyāṁ prākprabhāpāṇḍutāyāmanusarati niśīthē śr̥ṅgamastācalasya 
 jayati kimapi tējaḥ sāṁprataṁ vyōmamadhyē salilam iva vibhinnaṁ jāhnavaṁ yāṁmunaṁ ca 
 
 
 api ca— 
 
 
 yātyastācalamandhakārapaṭalē jātē ’ruṇasyōdayē 
 tāpicchacchadapadmarāgamahasōrmadhyaṁ kakubhāgayōḥ 
 
 antarviṣṇuvirañcayōr iva manāgliṅgōdbhavabhrāntikr̥- 
 ttajaḥ pāṇḍurapiñjaraṁ ca kimapi śyāmaṁ ca tadvō ’vatāt 
 
 
 anantaramuttiṣṭhatōttiṣṭatānayata gajavājivēgasarīḥ saṁyōjayata śakaṭāni, cēṣṭaṁyata paṭakuṭīḥ, mukulayata maṇḍapikāḥ, saṁvr̥ṇuta kāṇḍapaṭān, unmūlayata kīla kānū, udvahata vēgādvahanīyabhāṇḍam, bhārayata karabhakalabhān, utkṣipata kṣīṇōkṣakāna, uttarata saritam, apasarata purataḥ, kuruta saṁcārasahaṁ mārgam, ity anēka vidhaprayāṇākulalōka kōlāhalē samucchalati, nadatsu prasthānavāditrēṣu, samutthāya narapatirāvaśyakaśaucāvasānē narmaṁdāmbhōsipēkapūtatanuranuvandhya sāṁ dhyavidhim, adhikr̥tya bhagavantamudayagiriśiraḥśikharabhājaṁ bhāskaram, imaṁ ślōkam apaṭhat. 
 
 
 ‘jayatyambhōjinī bandhurvandhūkāruṇaraśmikaḥ 
 vaidrumō vāsarārambhakumbhaḥ pallavavān iva’ 
 
 
 abhyarcya ca pañcōpacāraiḥ surāsuraguru gaurīpatiṁ tatpriyasya bhagavatō nā rāyaṇasyāpi vāñchitārthasiddhayē stutim akarōt. 
 
 
 ‘jayatyudadhinirgatasmaravilōlalakṣmīlasa 
 dvilāsarasamantharasphuṭakaṭākṣalakṣīkr̥taḥ 
 amandarayamandarabhramaṇaghr̥ṣṭahēmāṅgadaḥ 
 surārivadhanāṭakaprathamasūtradhārō hariḥ 
 
 
 jayatyamalakaustubhadyutivirājitōraḥsthalaḥ 
 sahēlahatadānavō navatamālanīladyutiḥ 
 
 vinamnasuraṁmastakacyuta vikāsipuṣpāvalī- 
 vikīrṇamadhusīkarasna pitapādapīṭhō hariḥ 
 
 
 jayatyudaraniḥsaraḍarasarōjapīṭhīpaṭha- 
 caturmukhamukhāvalīvihitaramyasāmastutiḥ 
 alabdhamahimāvadhirmadhuvadhūvilāsāntakr̥- 
 jagastritayasambhavō bhavabhayāpahārī hariḥ 
 
 
 jayatyasurasundarī nayanavārīsaṁvardhita 
 pratāpata rurullasanta rupa kēkikaṇṭhacchaviḥ 
 dalatkana kakēta kī kusumapattrapītāmbaraḥ 
 surādhipanamaskr̥taḥ sakalalōkanāthō hariḥ 
 
 
 jayatyakhilalōkajinnarakakāla kētūdra mō 
 madāndhadaśakandharadviradaduṣṭapañcānanaḥ 
 hirarāyakaśipupriyāmukhasarōjacandrōdayaḥ 
 surēndraripusiṁhikāsutaśiraḥkuṭhārō hariḥ 
 
 
 
 jayatyamarasārathirmaṁdanatasaṁlakṣmīlaṁsa- 
 tpayōdharayugasthalīsarasacandanasthāsakaḥ 
 acintyaguṇavistaraḥ sakalakēśikaṁsāṅganā- 
 kapōlaphalakōllasattilakabhaṅgahārī hariḥ 
 
 
 jayasyasamasāhasaḥ sakalalōkaśōkāntakr̥ 
 tsahasrakarabhāsurasphuritacārucakrāyudhaḥ 
 vihaṅgapativāhanaḥ kaluṣa kanda nirmūlanaḥ 
 samastabhuvanāvalībhavanaśilpadhārō hariḥ 
 
 
 jayatyamalabhāvanāvanatalōkakalpadrumaḥ 
 purandarapuraḥ saratridaśavr̥nda cūḍāmaṇiḥ 
 arātikulakanda līvana vināśadāvānalaḥ 
 samastamunimānasapravararājahaṁsō hariḥ’ 
 
 
 ēvam abhivandya dēvadēvam, samāruhya vijayivāraṇēndra skandham, aprataḥ pradhā vitānēkakarituragaparijanaḥ, puraḥ purōdhasā nirvārttitē mahānadīyāgē’ yugasahasra parivarttavr̥ttāntasākṣiṇīm, anavaratatapasyadbrahmarṣi pratiṣṭhita śiva liṅgaruddharō dhasam, anēkasurasundarīsēvitatīrasaṁkētalatā maṇḍapām, anavaratamajjadvana gajamadāmōdasurabhitataraṅgām, aparagaṅgām, aparasāgararājamahīṣīm, apara mārkaṇḍēyatapaḥ siddhisakhīma, samuttīrya bhagavartī mēkalakanyām, utphullapa lavitākōllasallakīsaralasālasarjārjuna nimva kadamba jambūstamvōdumbarakhadiraka rañjāñjanāśōkasaubhāñjanakaprāyaistarubhirāṁkīrṇama, abhimataṁ mataṅgajānām, anu bhūtasāraṁ sāraṅgaiḥ, śiśirataraṁ taraṅgānilaiḥ, svargavanasamaṁ samañjarīkailatājāla kairulaṅghya dakṣiṇa narmaṁdātīrapuṇyāraṇyam, agratō, gaganavīthim iva siṁharāśi rājitāmutpataṅgāmutthitavr̥ścikāmā vibhūtasārdrarōhiṇīmūlāṁ ca, chandōjāti m iva śārdūlavikrīḍitamanōharāṁ hārihariṇīmandākrāntāmanavarata vasantatila kōdbhāsitāmativicitracampakamālāṁ ca, sītām iva bahukōṭarāvaṇavr̥tāmutpa nakuśalacāṁ ca, laṅkām iva saṁcaradvaguṇapañcānana vibhīṣaṇāṁ cārupuṣpakāmakā ēḍāḍamvastimēghanādāṁ ca, gōtavidyām iva tatāvanaddhaghanasuṣiravaṁśasvanamanō harāmanēkatālabhēdāṁ niṣādar̥ṣabhamadhyamagrāmayuktāṁ.ca, citravidyāmivānēkaka ēṭakapatralatāsthānakaviṣamāmr̥jvāgatapāpasāṁ ca, kaliyugaśivaśāsanasthitim iva mahāvratikāntaḥpātibhiḥ kālamukhairvānaraiḥ saṁkulāmanēkadhābhicasrōtasaṁ ca, kāpālikakhaṭvāṅmayaṣṭim iva samudrōpakaṇṭhalanām, māyām iva śambarā dhiṣṭhitām, marubhūmim iva karīraiḥ kēsariprasavairasaṁcārām, aticārucandanaiḥ kr̥tagōrōcanāviśēṣakairakṣatadūrvāvāhibhirārabdhamaṅgalācārair iva tr̥ṇasthalairalaṁ kr̥tām, vividhavyādhāṁ vindhyāṭavīmavagāhamānō mēṣavr̥ṣa mithunayujaḥ ḥ sadhanuṣaḥ sakumbhakanyānēkatra rāśībhūtāngirigrāmapāra lōkānālōkayan, ‘iyaṁ gaganavī thīva citraśikhaṇḍimaṇḍitā sarittīrabhūmiḥ, iyaṁ sarid iva bahutaraṅgōpaśō bhitā gōṣṭhavasatiḥ, iyaṁ ca nakṣatramadhyagatāpi na viśākhā tarupaḍiḥ, iyaṁ puṣpa vaty api na dūṣitasparśā vīruta, iyaṁ saṁnihitamadhudānavāpi haripriṁyā vaṁśa jāliḥ, iyaṁ kr̥tamātaṅgasaṅgāpi na parihatā dvijaiḥ sanakīsaṁtatiḥ, imē ca kē cirasaśikhaṇḍinō mahādrupadāḥ, kē ’pi vicchinnakīcakavaṁśā vr̥kōdarā, kē citsapuṇḍarīkākṣāḥ pāṇḍusaṁtānakāḥ, kē ’py uddhr̥tabhuvō mahāvarāhāḥ, kēṣyu tkr̥ṣṭasurabhiśrīdumāvaliharikarākr̥ṣṭapannaganētrāḥ sphuranmaṇibhittayō ’mandarā gāḥ, kē ’pi sasthāvaṇō durgāśrayā, śrūyamāṇagajavadanacīraskārāḥ saguhāḥ kailā saṁkūṭāyamānāḥ sēvyāḥ khalv amī vindhyā skandhasaṁdhisānavaḥ’ iti mantrisūnu nā śrutaśīlēna saha vihitavidagdhālāpaḥ, kayāpi vēlayā kamapyadhvānamatika sya kvāpyaparimitapatannirjarajalatuṣāra sparśamañjaritapādapapuṣpaparimalami lanmadhukarabhaṅkārahāriṇi ramamāṇaśavaramithuna saṁmardamr̥ditāmandamr̥duśādvalē jalasthalī pradēśē śrāntasainikānukampayā prayāṇa vicchēdam akarōt. 
 
 
 taistaiśvirantanavā saravyāpārairahaḥ śēṣa saṁhitā mativāhya tām api niśāmananta hamunmiṣatpacamapakṣipakṣāvadhūnitapavanairavāpanīyamānēṣu gaganacatvaracarcāpraka rapāṇḍupuṣpapuñjakēṣu nakṣatrēṣu, svavirahōtpannatamaḥ kalaṅkakaluṣitāni manākuṅka mapaṅkapiñjaraiḥ karaiḥ parāmr̥śya prasādayati dinanāthē diṅmukhāni, punaḥ pūrvakramēṇa prasthānam akarōt. 
 
 
 ēvam apasaranmārgānmārgānnīvārīṇi vārīṇi sahaṁsaninadānnadāna sakarēṇu dēṇusthalamācchāditadiśi kharāṇi śikharāṇi laṅghayana sunīrāgān giriga hanaprāmām̐stapasvinaś ca mānayannēkadā nātidūra ivōtkakādambakadambacum ya mānāmvujarājirajōrañjitāmbhali sarittīrē tarutalōpaviṣṭamēkamadhvaśrānta madhvanīnamidaṁ cāruślōkayugala matimadhuragītataraṅgaraṅgitākṣaraṁ gāyantamadrā kṣīt. 
 
 
 
 tava suhr̥dupabhuktaśrīphalaḥ kāmakēliṁ 
 janayati vanitānāṁ kuṅkumālōhitānām 
 śrayati sa ca samūhō mēkhalābhūṣitaḥ san 
 janayati vanitānāṁ kuṁkumālō ’hitānām 
 
 
 api ca— 
 
 
 tvattō bhayēna nr̥pa paśya janō vanēṣu kāntyā jitasmara tirōhitavānarīṇām 
 śākhāmr̥gaścapala ēṣa girērupatyakāṁ tyājitaḥ smarati rōhitavānarīṇām 
 
 
 ‘ahō nu khalv ayamanalpaśāstrīyasaṁskārāmr̥tasaṁparkapallavitaprajñāṅkuraḥ kō  ’pi kuśalaḥ kāvyavakrōktiṣu pathikayuvā yōgyaḥ sambhāṣaṇasya’ ity avadhāra yati rājani sasaṁbhramamusthāya sthitvā ca puraḥ sa pānthaḥ sapraṇāmamimaṁ ślō kam apāṭhīt. 
 
 
 ‘vēdhā vēdanayāliṣṭō gōvindaś ca gadādharaḥ 
 śaṁbhuḥ śalīṁ viṣādī ca dēva kēnōpamīyasē’ 
 
 
 rājā tu tadākārya kṣaṇamā grahōparōdhavismaya harṣarasaiḥ samakālamāplā vitamanāḥ, prathamamutphullayā dvaśā, tatō mugdhasmitāyēṁṇa, tadanu sarvāṅgīṇa bhūṣaṇapradānēna, tamabhyarcya ‘pāntha, kathaya kēyamuttuṅga kallō ladōlādhirūḍhānuccaca ñcū tkṣiptamr̥dumr̥ṇālavalayānkujataḥ kalahaṁsānakṣasutriṇaḥ pravarttitabrahmayajñōddvāra mukharamukhāṁstīratāpasān iva divamārōpayitumubrahantī sarit, taruṇatarutala malaṁkurbāṇaḥ prasannasarasvatīkaḥ kaś ca bhavān’ iti sapraṇayamapr̥cchat. 
 
 
 sō ’pi ‘sabhramarayā kūlakōcakavēṇulatayā sadr̥śī nāvātaraṇayōgyā ki. miyamaprasiddhā mahānadī dēvasya’ ity abhidhāya kathāyatumārabdhavān. 
 
 
 ‘bhānōḥ sutā saṁvaraṇasya bhāryā tāpī saritsēyamaghasya hantrī 
 yasyāḥ kuruḥ sūnur abhūt sa yasya nāmnā kurukṣētramudāharanti 
 
 
 ētasyāḥ salilāvagāhasamayē kurvanti nityaṁ nr̥ṇāṁ 
 nīrandhrōnnata karkaśastanataṭīsaṁghaṭṭa piṣṭōrmayaḥ 
 bhrāmyadbhr̥ṅganibhālakaiḥ kṣaṇam iva vyālōlanētrairmukhai- 
 rutphullōtpalagarbhapaṅkajavanamrānti mahārāṣṭrikāḥ 
 
 
 api ca — 
 
 
 yady ētasyāḥ sakr̥d api marunnartitāmbhōjarāji 
 prēṅkhatpatravyajanavidhutaṁ vāri nīhārahāri 
 
 rōdhōbhājāṁ pibaṁti kusumairvāsitaṁ pādapānāṁ 
 pīyūṣāya spr̥hayati tataḥ kiṁ kvacinnā kilōkaḥ 
 
 
 mām api puṣkarākṣanāmānaṁ vārtikamavagacchatu dēvaḥ. 
 
 
 tathā hi— 
 
 
 sthitvā tvadāgamanamārgamukhē gavākṣē 
 vārtāviśēṣamadhigantumihāyatācyā 
 saṁprēṣitō niṣadhanātha tayāsmi yasyāḥ 
 krīḍāgirissvamasi mugdhamanōbhr̥gasya 
 
 
 ēṣyati ca śvastanē ’hani mārgaśramakāntamitō nātidūra ivōcuṅgasarala sālasarjārjunaniculanicayāntaracalañcaṭulacakōramayūrahārītaham̐ sakkulakōlāha lini payōṣṇīpulinaparisarē sthitaṁ tayā prahitamāptaṁ krīḍākiṁnara mithunam. 
 
 
 ‘iyaṁ ca vācyatāṁ tayā svahastakisalayalikhitākṣaragarbhā bhūrjapattrikā’ ity abhidhāya purō ’sya lēkhapattrikāṁ vyasr̥jat. 
 
 
 rājāpi pārśvaparijanēnōtkṣipyāpitāṁ tāmatibahalapulakāṅkura karāṭaki taprakōṣṭhakāṇḍēna pāṇinā svayamunmucya sādaramavācayat. 
 
 
 ‘nalō ’pi māṁ praty analō ’si yat tad bhavādr̥śāṁ naiṣadha naiṣa dharmaḥ 
 
 tathābalānāṁ nalavad grahītuṁ na mānasaṁ mānasamudrayutam 
 
 
 api ca— 
 
 
 nipatati kila durbalēṣu daivaṁ tadavitathaṁ nanu yēna kāraṇēna 
 valavati na yathā tathāvalānāṁ prabhavati kr̥ṣṭaśarāsanō manōbhūḥ 
 
 
 api ca— 
 
 
 kadā kila bhaviṣyanti kuṇḍinōdyānabhūmayaḥ 
 utphullasthalapadmābhabhavañcaraṇabhūṣitāḥ 
 
 
 iti lēkha likhita praṇaya subhāṣitāmr̥tarasaplavēnāplāvitahr̥dayaḥ, ‘vidhē, vidhēhi mē pakṣiṇa iva pakṣayugalam uḍḍīya yēna tāṁ paśyōmi’ iti cintayan narapatiḥ purataḥ sthitaṁ taṁ priyāvārtikamāliṣyannivōñcarōmāñcanicayēna, pivannivābhi lāpatr̥ṣitayā dr̥śā, strapayann iva madhurasmitāmr̥tarasēna, punaḥ punaḥ sādaram a bhāṣata. 
 
 
 ‘puṣkarākṣa, sā sarvathā vijayatē rājaputrī. yasyāḥ prasannam udārasatkā ntiśliṣṭaṁ sukumāram anēkālaṁkārabhājanaṁ vayō vacanaṁ ca, sapraśrayaḥ pragalbhō vi vēkavānvidagdhabuddhir bhavadvidhaḥ parijanaś ca. 
 
 
 tatkathaya ‘kathanīya kīrtiḥ kāstē kathamāstē kaṁ vinōdamanutiṣṭhati kēna vyā pārēṇa pariṇāmayati vāsaraṁ vāsau bhavatsvāmisutā’ ity ēvam uktaḥ sa punaḥ pa lavayannanurāga kandalaṁ nalamalapat. 
 
 
 
 ‘tvaddēśāgatavāyasāya dadatī dadhyōdanaṁ piṇḍitaṁ 
 tvannāmnaḥ saddr̥śē dvaśaṁ nidadhatī vanyē ’pi mugdhā nalē 
 tvassaṁdēśaṁkathārthinī mr̥gayatē tātrājahaṁsānpunaḥ 
 krīḍōdyānataraṅgiṇītarutalacchāyāsu vāpīṣu ca 
 
 
 api ca sāṁprataṁ tayā— 
 
 
 tvaddēśāgatamārutēna mr̥dunā saṁjātarōmāñcayā 
 tvadrūpāñcita cārucitraphalakē nirvāpayantyā dr̥śam 
 tvannāmāmr̥ta siktaṁ karṇapuṭayā tyanmārgavātāyanē 
 nīcaiḥ pañcamagītigarbhitagirā naktaṁdinaṁ sthīyatē 
 
 
 ēvam anuguṇamanurāgasya, sadr̥śaṁ śr̥ṅgārasya, sahōdaramādarasya, ‘priyaṁ prēma prapañcasya, prōtsāhanamanaṅgasya, anukūlamutkaṇṭhāyāḥ, samucitamabhinivēśasya, kautukajananaṁ jalpati puṣkarākṣē, śravaṇakutūhalini vismr̥tānyavyāpārē tanma yatāmivānubhavati bhūbhuji, jaraṭhībhavatsu pūrvāhnatrēlālavēṣu, gaganamadhyāsannava tini vrajati tīvratāṁ bradhnamaṇḍalē, skhalayati pathi pathikānasahyōrmiṇi dharma jālē, jalāśayānanusaratsu pipāsākr̥tataralitatārakēṣu śvāsiṣu śvāpadēṣu, paḍḍilakūla kardamavimardōdyatēṣu saritparisaravanavihārikarivarāhama hiṣa maṇḍa lēṣu, viṭapikōṭarakuṭīranīḍanilayanilīyamānēṣu saṁpuṭitapakṣēṣu pakṣiṣu, kū lakulāya kōṇakr̥ṇitakōkūyamāna kukkuhēṣu girisaritsuraṅgāṅgaṇēṣu, raṅgakaraṅga carcita khavaṁ dūrvā na lanīla nimnaśāhvalasthalasthitayē hiṇḍamānāsu kāraṇḍavaśi khaṇḍimaṇḍalīṣu, śiśira nivāsavāñchyā kūjatsu karañja nikuñja pukhi takapiñja lakapōtapōtakēṣu, vahati manāṅlāna kōmalakusumakōśa kōṣṇā manda makara • ndavindūgāriṇi tāpītīrataraṅgasparśasēvyē madhyāhnamaruti, śramavaśavilōlamī lanayananīlōtpalāsu bahalatarutalacchāyāmāśrayantīṣu sīdatsainikanitamdhi nīṣu prastāvapāṭhakaḥ papāṭha. 
 
 
 vicitrāḥ pattrālīrdalayati galatsvēdasalilai- 
 ramandaṁ mr̥dunāti prama़dakarikumbhastanataṭīḥ 
 prabandhēnākāmañjanajaghanajaṅghōruyugalaṁ 
 śramaḥ sēnāṅgēṣu prasarati śanaiḥ kāmuka iva 
 
 
 api ca— 
 
 
 kūjatkrauncaṁ caṭulakuradvandvamunnādihaṁsaṁ 
 krīḍaskōḍaṁ nipatitalatāpuṣpakiñjalakahāri 
 
 asyāḥ sāndradrumavanatalaśrānta suptā dhvanīnaṁ 
 rōdhaḥ sindhōḥ sthagayati bhavatsainikānāṁ prayōṇam 
 
 
 rājā tu tad ākarṇya ‘bāhuka, bahūnāṁ bahumatō vāhulyādihaiva vāsaḥ, tadvad sainikāna, avatarata tāpītīratarutalāśrayān, āśrayata śramacchidacchāyāḥ, kurutaḥ paṭakuṭī, kārayata kāyamānāni, muñcatāmandamr̥duśāilēṣvavalānva līvardakāna, kūrdayata kardamē mahiṣān, khādayata cēsarībhivaṁśa karīrāṅkurāna, pracārayata kramēṇa kramēlakān, avagāhāvasānē pr̥ṣṭāvakīrṇapulinapaṅkapasacō viharantu svavaśaṁ vaṁśastambēṣu stamvēramāḥ, taruvudhnēṣu badhnīta tīvravēgānvēga -sarān, avatarantu tāpītīrataraṅgēṣu turaṁgāḥ, śiśirataraṅgānilāndōlitatri vidhavikacamañjarījālajaṭilēṣūtphullalatākhaṇḍa maṇḍapēṣu madhyāhnasamayamativā hayantu kinaramithunāni’ iti sēnāpatimādidēśa. 
 
 
 svayam api puṣkarākṣasūcitārdhapathaśramakhinnakiṁnaramithuna didvakṣayā kr̥tamr̥ gayā vinōdavyapadēśī diśi dakṣiṇasyāmāptastōkaparivāraparivr̥tō jharanirbha rabhātkārivōriramaṇīyāsu ramamāṇapulindanitamvinīvadana vimba candritāsu sāndradrumadrōṇīṣu vicaritumārabhata. 
 
 
 puraḥsthitaścāsya vartma darśayan jātyataraturaṁgamārōpitaḥ puṣkarākṣō ’py a bhāṣata. 
 
 
 ‘dēva, mārkaṇḍēyapramukhamahāmuninivāsapavitritāḥ puṇyāḥ khalv imāḥ pa yōṣṇīparisaravanabhūmayaḥ. 
 
 
 tathā hi— 
 
 
 śrūyatē kilāsmā duddēśātpūrvadigbhāgē bhagavataḥ purāṇapuruṣāvatārasya para śurāmasya janayiturjamadagnērāśramaḥ. tatō ’pi nātidūrēṇa surāsuramaulimā lāmukulamuktamakarandabindustrapitapādāravindasya bhagavataḥ svasvēdaprasaraprava titapayōṣṇīpravāhasya mahāvarāhasyāyatanam. 
 
 
 itō ’py avalōkayatuṁ dēvaḥ— 
 
 
 saiṣā calaccandrakiṁcakravākacañcañcakōrākulakūlakacchā 
 
 svaḥsīma sōpānasadvaktaraṅgā gaṅgāpratispardhipayāḥ payōṣṇī 
 
 
 yasyāḥ paśyaitē— 
 
 
 muktāstraiḥ śrūyamāṇāṁ sikatilapulinaprāntaviśrāntapānyai- 
 rundhānaṁ mañjugītapriyahariyakulānyambupānāgatāni 
 sāṁdhyadhyānāvasānē kṣaṇam iva munayaṁḥ saṁnidhau paṅkajānā- 
 mōṅkārōccāraramyaṁ madhukaramadhuradhvānamā karṇayanti’ 
 
 
 rājā tu ‘namasyāḥ khalv amī mahānubhāvāḥ. 
 
 
 tathā hi— 
 
 
 mr̥gēṣu maitrī muditātmadr̥ṣṭau kr̥pā muhuḥ prāṇiṣu duḥkhitēṣu 
 yēṣāṁ na tē kasya bhavanti vandyāḥ kauśaiyakaupīnabhr̥tō munīndrāḥ 
 
 
 ity avadhārayam̐stān vavandē. 
 
 
 munayō ’pi ‘sō ’yaṁ sōmapīthī niṣadhanāthaḥ’ ity anudhyānādavagamya prayu ktabrahmōkkāśiṣaḥ, anugr̥hṇanta ivārdrārdr̥iṣṭipātaiḥ āśvāsayanta iva priyasvā gatapraśnālāpēna, snapayanta iva darahasitadntajyōtsnā mr̥taplavēna, āhvādayanta ivādarēṇa, datvārghyamanantaram idam avōcan. 
 
 
 
 ‘āyuṣman, asmadīyam iha dharmōpadēśapradānam ēva prathamamātithēyamatithi janēṣvatō ’bhidhīyasē. puṇyaṁ payō ’syāḥ saritaḥ tadētadavagāṁhya kuru puṇyama yamātmānam. 
 
 
 tathā hi— 
 
 
 parvatabhēdipavitraṁ jaitraṁ narakasya bahumataṅgahanam 
 harim iva harim iva harim iva vahati payaḥ paśyata payōṣṇī 
 
 
 rājāpi ‘ēvam ētat— 
 
 
 mahāvarāhāṅgavinirgatayāḥ kim anyadasyāḥ paritaḥ pavitram 
 yadīyamālōkanamapyaghāni nihanti puṁsāṁ cirasaṁcitāni 
 
 
 tadēṣa karōmi bhavatāmādēśam’ ity abhidhāya yathāvidhi snānāya sarinma dhyamavātarat. 
 
 
 
 avatīrya ca mantramārjana prāṇa saṁyama saṁdhyāsūktajapapitr̥tarpaṇādisamucitā hnikāvasānē raktakamalagarbhamarthyāñjalimutkṣipya bhagavatō bhāskarasya stutima karōt. 
 
 
 jayati jagadēka cakṣurviśvātmā vēdamantramayamūrtiḥ 
 taraṇistaraṇatararāḍa kamaghapaṭalapayōnidhau puṁsām 
 
 
 tadanu ca caṭulacañcarī kakulākulitakamalakuḍmalagaladvaddala makara ndasurabhitataraṅgamuspatatkapiñjalaṁ jalamavagāhya ciraṁmuttīrya tīra māpr̥cchya muni janamabhivādya ca punaḥ pulinapāliparyaṭanāya prasthitaḥ praṇayāṁdanuvrajatō munī nivartayann idam avādīt. 
 
 
 ‘cakradharaṁ viṣamākṣaṁ kr̥tamadakalarājahaṁsasaṁcāram 
 hariharavirañciladvaśaṁ bhajata payōṣṇīvaṭa munayaḥ’ 
 
 
 ēvam uktās tē ’py ārdrahr̥dayāḥ svalpaparicayēnāpyupacitōcitapraṇayāḥ priyaṁ cadatathā priyamāśaśaṁsuḥ. 
 
 
 ‘sugamas tavāstu panthāḥ kṣēmā digdēvatāḥ śivāḥ śakunāḥ 
 abhilaṣitamarthamacirātsāghayatu bhavān avighnēna’ 
 
 
 
 ity abhidhāya vyāvr̥ttēṣu muniṣu kautukāditastataḥ saṁcarañcaṭulaṣaṭcara gacakra cumbanākr̥tataralitapuṣpaparāgapaṭalapāṁsulitatarutalēṣu vaha surabhi śiśi rakōmalapavanēṣu vanēṣu, vanēcaramithunamanmathakrīḍānukulēṣu kulēṣu, pulindaḍi mbhakādhyāsitaphalitabadarīṣu darīṣu, pusitakusarēṣu nikuñjēṣu, durdarśabhānuṣu sānuṣu, sānucaraścarannē kasminn atiniviḍasaṁdhisaṁnivēśē śilāntarālapradēśē, priyatamamuddiśya paṭhantyāḥ kiṁnaryāḥ sāścaryam āryāgītim aśr̥ṇōt. 
 
 
 ‘vipinōddēśaṁ sarasaṁ kētakamakarandavāsitaviyatkakubham 
 grāmamimaṁ vā sara saṁkēta kama karandavāsita viyatakakubham’ 
 
 
 tadanu punastatprativādinā kiṁnarēṇa ca paṭhyamānāmimāmāryāmaśrauṣīt. 
 
 
 ‘ajani rajaniḥ kim anyattaraṇistaratīva paścimapayōdhau 
 ghanataruṇi taruṇi vipinē kvacidasminn ēva nivasāmaḥ’ 
 
 
 yōnyālāpamākārya kinaramithunasya vismitō narapatiḥ ‘ahō mānanīyamahimōddāmā damayantī yasyāḥ paricāriṇaḥ pakṣiṇō ’pi śravaṇaspr̥ haṇīyā mēvaṁvidhasubhāṣitāmr̥tamucaṁ vācamuccārayanti. 
 
 
 prathamam iha tāvādābhijātya vitta vidyāvivēka vibhavairanākulē kulē janma tatō ’py anurūparūpasaṁpattistadanu ślāghānuguṇaguṇalābhastatō ’pi ca śuci vidaḥ gdhasnigdha parijanāvāptir iti mahatī bhāgyaparamparā’ iti cintayannatidūrava tinaḥ puṣkarākṣasya mukhamavalōkayāṁcakāra. 
 
 
 puṣkarākṣō ’pi puraḥsr̥tya taṁ kiṁnaram abhāṣata. 
 
 
 ‘sundaraka, kāntāmukhāvalōkanāsaktaḥ samīpamāgatānanyasmāna paśya si. 
 
 
 tad itō dattadr̥ṣṭir bhava. 
 
 
 sa ēṣa niṣadhēśvaraḥ kusumacāpacakraṁ vinā 
 prasāditamahēśvaraḥ smara ivāgatō mūrtimān 
 vilōkaya vilōcanāmr̥ta samudramēnaṁ nr̥paṁ 
 vidhēhi nayanōtsavaṁ kuru kr̥tārthatāmātmanaḥ 
 
 
 tvam api vihaṁgavāgurē, paramarahasyasakhī dēvyāḥ sā hi tvaṣcakṣuṣā paśyati, tvatkarṇābhapāmā karṇayati, tvammanasā manutē. 
 
 
 tad iha damayantī manōrathapānthapipāsācchidi lāvaṇyapurāyahadē ’smin rā jani nirvāpaya cakṣuḥ" iti kinara mithunama bhimukhīkr̥tya narapatim avādīt. 
 
 
 ‘dēva, tadētatkinaramithunam idaṁ hi dvitīyam iva hr̥dayaṁ dēvyāḥ, priyaṁ prā pēbhyō ’pi prēmṇā prābhr̥tamētasprahitaṁ tuhinācalacakravartinā dēvasya, dēvēna dēvyai dattam. tathā ca damayantyāḥ samarpiṣṭaṁ paraṁ pātraṁ mantragītēḥ. 
 
 
 tathā hi— 
 
 
 jātakhyāti jātiṣu, gītayaśō gōtakēṣu, vardhitamānaṁ vardhamā nēṣu, sāramāsāritakēṣu, nipurṇa pāṇikāsu, dhāma sāmnām, ācāryakamr̥ cām, ālayaḥ kalādibhēdānām, rasagītyām api susvaraṁ svarālāpēṣu, ava grāmyaṁ prāmarāgēṣu, vicitrabhāṣa bhāṣāsu, pravartakaṁ nartanānām, kāraṇaṁ karaṇa mārgasya, vādyēṣv api pravīṇaṁ vīṇāvēṇupu, labdhapāṭavaṁ paṭahēṣu, apratimallaṁ jhallarīṣu. 
 
 
 kiṁ bahunā— 
 
 
 kālam iva kalābahulaṁ sarvarasānupravēśi lavaṇamiva 
 tava nr̥pa sēvāṁ kartu kinarayugalaṁ tathā prahitam 
 
 
 ‘tadētadātmaparigrahēṇānugr̥hyatām’ ity abhidhāya viśrāntavāci tasminsa kiṁnarayuvā kim apyupasr̥tya mr̥gamadamilanmalayajaralōllā silēkhālāñchi talalāṭapaṭṭārpitakarakamalamukulaṁ pragatiprēṅgitamaṇikarṇāvataṁsatayā saha priyayā praṇāmam akarōt. 
 
 
 uktavāṁś ca— 
 
 
 labdhārdhacandra īśaḥ kr̥takaṁsabhayaṁ ca pauruṣaṁ viṣṇōḥ 
 brahmāpi nābhijātaḥ kēnōpamimīmahē nr̥pa bhavantam 
 
 
 idaṁ ca— 
 
 
 aruṇamaṇikiraṇarañjitalikhitākṣara maṅgalīyakābharaṇam 
 
 tasyāḥ karakisalayam iva tava karakamalē ciraṁ lagatu 
 
 
 anayā ca— 
 
 
 tava subhaga ramyadaśayāṁ tayēva raktāntanētramaṇḍanayā 
 cīnāṁśukayugalikayā kriyatāmaṅgē pariṣvaṅgaḥ 
 
 
 ayaṁ ca— 
 
 
 ujjvala suvarṇapadakastasyāḥ saṁdēśakathanadūta iva 
 ruciramaṇikarṇapūraḥ śrayatu śravaṇāntika bhavataḥ 
 
 
 kiṁ cānyat— 
 
 
 anindadāyinastē kuṇḍinanagarē kadā bhaviṣyanti 
 tvanmukhakamalavilōlannāgarikānayanaṣaṭpadā divasāḥ 
 
 
 ēvam āvirbhāvitapraśrayamujjvalitānurāgamudīritādaramāpyāyita praṇayama bhidhāya sthitavati kiṁnarē, narēśvarō damayantīprahitaprābhr̥tāni svayamādarēṇa gr̥hītvā, ‘sundaraka, tasyāḥ saṁdēśa ēvāsmākaṁ karṇapūraḥ, parikarō ’yaṁ maṇika rṇāvataṁsaḥ. tasyāḥ sugr̥hītēna nāmnaiva vayaṁ mudritāḥ prapañcō ’yamaṅgalīmudrālaṁ kāraḥ. tadanurāgēṇaiva vayam ācchāditāḥ punaruktamācchādanayugalamaparaṁ ca yuvāṁ prēṣayantyā tathā kina prahitamasmākam, kim anyattvattō ’pi priyaṁ prābhr̥taṁ bha viṣyatīti. tadēhi śiviramanusarāmaḥ" ity abhidhāya bahu mānayankinara mithuna maticapalakapikulāndōlitataruśikharāmagalitaśilāsphālanasphuṭatpha larasasugandhinā sravatkusumamakarandadravādritapāṁsupaṭalēna vartmanā nijāvāsa mudacalat. 
 
 
 uccalitē ca paścimāmbhōnidhisalilakṣālitapādapallavē vāsārthinīvā stagirigahvaraṁ viśati viyadvīthīpānthē vivasvati, kramēṇa tasyāṁ diśi  dinakararathacakracaṅkamaṇacūrṇanōcvalanmandara girigairikādhūlipaṭa lōlōla ivō lalāsa saṁdhyārāgaḥ. 
 
 
 tēna ca saṁvalitāni vijr̥mbhitumārabhanta jambhanisumbhanakakubhi vipina jaratkr̥ kavā kukaṁdharārōmarōcīṁṣi tamāṁsi. 
 
 
 tataś ca naṣṭacaryākrīḍayēvādarśanamayāntīṣu dikkanyakāsu, vanamunihōmadhūma gandhēna saṁtarpya māṇāsu vanadēvatāsu, nidrāndhasiṁndhurayūthēṣvivōnnatavaprasthalī ṣu pariṇamatsu śanaistimirēṣu, jātē manāgbhinnāñjana pattrasta va kitē niśāmu khē, narapatistēna kiṁnara mithunēna sārdhamardhapathāyāta prajvalitadīpikāpāṇipa rijana parikaritaḥ śaraṇāgatakapōtamutpatitōlukakr̥taśabdaṁ śivimivaṁ śivira saṁnivēśamaviśat. 
 
 
 taṁtra ca kramēṇa kr̥takaraṇīyastvaramāṇapācakavr̥ndōpanīta mutpatatpākapari malaspr̥haṇīyaṁmatyuṣṇamēduramāṁsōpadaṁśamājya gājyamupabhujya puṣkarākṣakiṁnara mi thunāptajanaiḥ saha madhurarasasāramāhāram anantaramācāntaḥ śucicandanādva ciṁtakaraḥ karpūrapārīparikaritatāmbūlōjjvalavadanāravindaḥ ‘sundaraka, kamapi prastāraya vidyāvinōdaṁ tvayāpi vihaṁgadāgurikē, gīyatāṁ kimapi madhuram’ iti mr̥dumaṇiparyaṁṅkakā sukhāsīnaḥ kiṁnara mithunamādidēśa. 
 
 
 
 darśitē ca vāṁśikēna vaṁśamukhōdgīrṇagāndhārapañcamarāgasthānakē sthi rīkr̥tamadhyamaśrutiprasannaprēṅkhōlanā prayōgamucitasthānakr̥ta kāṁsyatālama kaṭhōratā rasvaram, ākarṣad iva hr̥dayam, abhiṣiñcaṁ divāmr̥tēna śravaṇēndriyam, astaṁ nayadivānyaviṣayasaṁdhānam, anuccaprapañcita pañcamaṁ vipañcīsvarasaṁdarbhitama bhūt tat kimapi gītam. 
 
 
 yatra— 
 
 
 prasarati raṇaraṇakarasaḥ kuṇṭhayati haṭēna cittamutkaṇṭhā 
 smarati smarō ’pi dhanuṣaḥ praguṇīkr̥taniśitavāṇasya 
 
 
 ēvaṁvidhē ca vyatikarē vaitālikaḥ papāṭha— 
 
 
 ‘sakalaviṣayavr̥ttīrmudrayannindriyāṇāṁ hr̥di vidadhadavasthāṁ kāṁcid unmādanīṁ ca 
 dhvaniranugatavīṇānikkaṇaḥ kōmalō ’yaṁ jayati madanabāṇaḥ pañcama pañcamasya 
 
 
 api ca— 
 
 
 priyavirahaviṣādasyauṣadhaṁ prōṣitānāṁ vividha vidhuracintāmrāntiviśrāntihētuḥ 
 ayamamr̥tataraṅgaḥ karṇayōḥ kēna sr̥ṣṭō madhurarasanidhānaṁ niḥsvanaḥ pañcamasya 
 
 
 api ca— 
 
 
 ayaṁ hi prathamō rāgaḥ samastajanarañjanē 
 yasya nāsti dvitīyō ’pi sa kathaṁ pañcamō ’bhavat 
 
 
 
 iti vividhamudañcatpañcamōdvāragarbhaṁ paṭhati madhurakarāṭhē dhāmni vaitālikē ’smin 
 apaharati ca cittaṁ kiṁnaradvandvagītē sukhamaya iva nidrāniḥspr̥hō lōka āsīt 
 
 
 ēvam anavaratamārōhāvarōhamūrcchanābhaṅgitaraṅgitē gōtāmr̥tastrōtasi nimagna manasi kaṭhōritōtkaṇṭhē raṇaraṇakārambhabhāji rājani ‘rajani, kiṁ na virama si. divasa, kiṁ nāvirbhavasi. adhvan, kiṁ na stōkatāṁ vrajasi. kuṇḍina nagara, kiṁ na nēdīyō bhavasi. śrama, kim antararāyō ’si. vidhē, kimutkṣipya na māṁ tatra nayasi’ ity anēkadhā cintayati sa kiṁnarayuvā prakramōcitaślē ṣam idam avādīt. 
 
 
 ‘vardhamānōllasadrāgā sujātimr̥dupāṇikā 
 damayantī ca gītiś ca kasya nō hr̥dayaṁgamā 
 
 
 api ca— 
 
 
 sāpyanēkakalōpētā sāpyalaṁkāradhāriṇī 
 sāpi hr̥dyasvarālāpā kiṁvasādhāraṇā tava 
 
 
 api ca— 
 
 
 saṁgītakā tvadautsukyātvāṁ smarantī samūrcchanā 
 kiṁ tu tasyāstvayi svāmi layabhaṅgō na dr̥śyatē 
 
 
 
 ēvam uktavati kiṁnarēśvarē kimapyalīkakōpakuṭilalōladbhavalayāvali takaṁdharamavalōkya kiṁnarī vaktumārabhata. 
 
 
 ‘sundaraka’ mā maivaṁ vādīḥ. 
 
 śuṣkāṅgī ghanacārvajhyāḥ suvācaḥ kākalīsvarā 
 damayantyāḥ kathaṁ gītiḥ sādr̥śyamavagāhatē 
 
 
 api ca— 
 
 
 gītēgramāḥ kila dvitrāḥ sā tu grāmasahasrabhākū 
 kūṭatānaghanā gītiḥ kathaṁ tasyāḥ samā bhavēt 
 
 
 kiṁ cānyat— 
 
 
 jvaritēva bahulaṅghanaprayōgaprakāśitamūrcchanā bahulakampā ca, unmacēva va hubhāṣā bahutālā ca, vēśyēva bahugā bahugaṣṭarāgā ca, aṭavīva bahukakumabhēdā bahulaniṣādasthānakā ca gītiriyam. 
 
 
 
 tad varam idam ucyatām— 
 
 
 vēdavidyōpamā dēvī manōharapadakramā 
 uddayōtitā purāṇāṅgamantrabrāhmaṇaśikṣayā 
 
 
 kiṁ tv iyam ēkapathā, sā tu dr̥ṣṭaśatapathā? ity ēvam anēkavidhava kō ktiviśēṣaira bhinandayati damayantīkinaramithunē, bhūtabhūyiṣṭhāya vibhāvaryām, surasaṅgha ivādr̥śyamānamānuṣē niśīthē, sthagitavati bhr̥ṅgamāsi tamasi bhuvanam ana ·ntaramavasarapāṭhakaḥ papāṭha. 
 
 
 ‘uparama ramaṇīyāski naradvandvagītādabhibhavati niśīthō nātha nētrāṇi paśya 
 madanavaśavilōlallōcanāmbhōruhāṇāṁ milatu kulavadhūnāṁ sēvakō lōka ēṣaḥ 
 
 
 api ca— 
 
 
 śataguṇaparipāṭyā paryaṭannantarālē kamalakuvalayānāmardharātrē ’pi khinnaḥ 
 upanadi dayitāyāḥ kvāpi śabdaṁ niśamya bhramati pulinapr̥ṣṭa cakravaccakravākaḥ 
 
 
 atha yathāpriyaṁ prēṣita parijanō rājā rajaniśēṣamativāhayitumanurūpaṁ nirū vya kiṁnaramithunasya śayanamāsannanidrāgr̥hē haṁsapicchacchāyācchupracchada paṭācchādita haṁsatūlatalpamabhajava. 
 
 
 tatra ca damayantyanuraktō ’yamitīrṇyayēvānāyāntyāṁ nidrāyāṁ drōṇīdumānta rālasutōtthita vividhavihaṁgavirutāni vinidravanadēvatāpaṭhya mānaprābhātika purāyakīrtanānīvā karṇayannanē kakālapraṇālikā paryāyēṇa paryastē ’stagirimasta kē muktāstavakitanīlavitānapaṭa iva tārātimirapaṭalē, paṭṭāṁśuka vaijayantīṣvi va bhaviṣyati dinakarōdayōtsavē nabhastalamalaṁkurvatīṣu pūrvasyāṁ diśi prabhāta prabhāvalīṣu, vallakīkāṇaramaṇīyē śrayati śravaṇapatha mīṣadunmiṣatkamalamukula mukhamuktamadhukaramandradhvanau, dhvasta nidrēṇa  prabhātōcitaṣaḍjānuviddhaśuddha bhāṣāmālapatānēna kinara mithunēna gīyamānam imaṁ ślōkam aśr̥ṇōt. 
 
 
 ‘dhutarajanivirāmōnmīladambhōjarājistanu tuhinatuṣārānudgiramgandhavāhaḥ 
 kalitakalabhakumbhabhrāntiṣudghāṭitēṣu skhalati nidhuvanāntaśrāntakāntākucēṣu’ 
 
 
 tadanu punaḥ prabhātaprahataprayāṇabhērīrava vinidritasyāpūrayataḥ samaviṣamava navibhāgānukallōlajalanidhēr iva calataḥ sainyasamūhasya kalakalamākarṇayannu tthāya kr̥tōcitācāraścārucarcita candracūḍa caraṇañ ca ṭulakhuracārīpracārēṇāḍa mvaritatāṇḍavasya khaṇḍaparaśōḥ padalīlāmivābhyasyatāsphuraghuraghurā yamāṇaghōṇāgraskhalatkhalīnavaśavigalitabahalalālājalaplavēna vanabhuvi phē nilajalanidhimivākārayatā jātyataraṁ turagasainyēna parivr̥taḥ pūrva prasthānasthi tyā pratasthē. 
 
 
 
 sthapuṭasthalīsthitaṁ sthūlamēkamavyagramagrē rājā gajagrāmaṇyamavalōkya puṣkarākṣam abhāṣata. 
 
 
 ‘bhadra— 
 
 
 sālānakamanālānamatyunnatamanunnatam 
 dantavantamadantaṁ ca paśyainamagajaṁ gajam 
 
 
 ayaṁ hi manmathavilāsēṣu paraṁ vaidagdhyamavalambatē. 
 
 
 tathā hi— 
 
 
 mr̥dukaraparirambhārambharīmāñcitāyāḥ sarasakisalayāgra grāsaśēṣārpaṇēna 
 maṁdamukulita cakṣuścāṭukārī karīndraḥ śithilayati riraṁsuḥ kēlikōpaṁ priyāyāḥ 
 
 
 api ca— 
 
 
 upanayati karē karēṇukāyāḥ kisalayabhaṅgamanaṅga saṅgatāṅgaḥ 
 spr̥śati ca calaikṣipadamalēkhaṁ mukha makharēṇa karēṇa rēṇu digdham 
 
 
 athavā vivēkapūrvavyavahāravicārēṣvamī mānuṣēbhyaḥ stōkamēvāvahīyantē. 
 
 
 tathā hi— 
 
 
 śrūyatē purā kila nārāyaṇanābhyambhōruhakuharakuṭī madhiśayānasya vēdavidyāṁ nigadatō bhagavataḥ pitāmahasya br̥hadrathantara vikīrṇabhāsanāmāni sā māni gāyataḥ sāmastōbhara saniṣyandādudapadyantairāvatasupratīkakumudavāmanāñja naprabhr̥tayō ’ṣṭau diggajēndrāḥ. 
 
 
 tēbhyō ’bhavanbhadra mandramr̥gasaṁkīrṇajātayō giricaranadīcarōbhayacāriṇaḥ ka riṇaḥ. 
 
 
 prasiddhaṁ caitat. ‘sāmajā gajāḥ’ iti. 
 
 
 kēcitpunaranyathā kathayanti— 
 
 
 kila sakalasurāsurakara parivartha māna mandara manthāna mathita dugdhāmbhō nidhērajani janita jagadvismayō lakṣmīmr̥gāṅkasurabhisuradrumadhanvantarikaustubhō caiḥśravasāṁ sahabhūḥ śaśadharakara kāntirairāvataḥ. tatprasutiriyamaśēṣavanānyalaṁka śētīti. 
 
 
 tad ēṣa bhadrajātirbhaviṣyati. 
 
 
 tathā hi— 
 
 
 uccaiḥ kumbhaḥ kapiśadaśanō bandhuraskandhasaṁdhiḥ 
 snigdhātāmradyutinakhamaṇirlambavr̥ttōruhastaḥ 
 
 śaraḥ saptacchradaparimalaspardhidānōda kō ’yaṁ 
 bhadraḥ sāndradumagirisarittīracārī karīndraḥ 
 
 
 tanmōdatām ayam, anurāgiṇōrdampatyōḥ krīḍārasavighātaḥ kr̥tō na śrēyān ity abhidhāya, hr̥tahr̥dayaḥ, svairaṁ ramamāṇamr̥gamithuna vilāsairullāsitapulakaḥ kusu• mitakāna nānilairutkampyamānaḥ, bharannirjharōpāntapādapatalacalatphēlikilakē kikēkāravairvinōdyamānaḥ samīpacarasēvaka subhāṣitaiś ca samamasamaṁ ca, nimna gātram animnagātraṁ ca grāvaviṣamam agrāvaviṣamaṁ ca saśvāpadadmaśvāpadaṁ ca, sapādapamapādapaṁ ca vindhyaskandhamullaṅghya, ‘dēva, vilōkyatām iha viṣama viṣāṇi pannagakulāni drōṇīgahanaṁ ca, iha śāsanakarambāṇi vanāṁni pāpaddhi kapulindavr̥ndaṁ ca, iha bahusukhāni śavaradvandvāni ratnākarasthalaṁ ca, iha suma dhurāṇi phalāni kīcakavanaṁ ca, ihāmōditaviśvakakumbhi kusumāni sari tīraṁ ca, iṁha satprabhāvandhyāni davadagdhāraṇyāni munimaṇḍalaṁ ca iti vivi dhavanapradēśāndarśayataḥ puṣkarākṣasya vicitravacanōktīr bhāvayan kramēṇātikramya śikharaparamparāṁ parairasāḥ sahyācalamavataṁtāra. 
 
 
 ramaṇīyatayā snigdhatayā ca punaḥ parivartitamukhō vilōkya vindhyadakṣi ṇamēkhalāśikharaśrēṇīpādapān puṣkarākṣam abhāṣata. 
 
 
 ‘bhadra, dustyajāḥ khalv amī vindhyataṭītaravaḥ. 
 
 
 tathā hi— 
 
 
 āvāsāḥ kusumāyudhasya śabarīsaṁkētalīlāgr̥hāḥ 
 puṣpāmōdamilanmadhuvratavadhūjhaṅkāruddhādhvagāḥ 
 susnindhāḥ priyavāndhavā iva dr̥śō dūrībhavantaścirā- 
 tkasyaitē na dahanti hanta hr̥dayaṁ vindhyācalasya drumāḥ 
 
 
 
 api ca— 
 
 
 bhrāmyadbhr̥ṅgabharāvanamrakusuma ścyōtanmadhūdgandhiṣu 
 "cchāyāvatsu talēṣu pānthanicayā viśramya gēhēṣviva 
 niyaṁnnirjharavārivāritatr̥ṣastr̥pyanti yēṣāṁ phalai- 
 stē nandantu phalantu yāntu ca parāmabhyunnatiṁ pādapāḥ 
 
 
 api ca— 
 
 
 yatra na phalitāstaravō vikasita sarasīruhāḥ sarasyō vā 
 na ca sajjanāḥ sa dēśō gacchatu nidhanaṁ śmaśānasamaḥ 
 
 
 
 tatkathaya kadā punarimāṁ vindhyavanavīthīṁ vicitrapattralakucāṁ damayantīmiva nirvighnamalōkayiṣyāmaḥ. 
 
 
 tathā hi— 
 
 
 pīnōnnamaddhanapayōdharabhāraṁbhugnamadhyapradēśarucimallavalīlatāyāḥ 
 utkaṇṭhitō ’smi caladēgadgaśaḥ priyāyāstasyāś ca parvatabhuvō vanavīthikāyāḥ 
 
 
 api ca— 
 
 
 sānūnāṁ sānūnāṁ vilōkya ramaṇīyatāṁ ca sānūnām 
 sālavanē sālavanē vihariṣyati saha mayātra kadā 
 
 
 sakhē sakhēdā iva vayam, tatkathaya kiyadūdūrē ’dyāpi sa vidarbhaviṣayaḥ, yatra brahmāṇḍaśuktisaṁpuṭamadhyamuktāphalagulikayā tayālaṅkr̥taṁ tarakuṇḍinaṁ nagaram’ ity abhidhānē niṣadhanāthē taistairālāpairanuvarttitōktiḥ puṣkarākṣōpy abhāṣata. 
 
 
 ‘dēva, prāptā nanu vayam. 
 
 
 idaṁ hi— 
 
 
 vīrapuruṣaṁ tadētadvaradātaṭanāmakaṁ mahārāṣṭrama 
 
 dakṣiṇasarasvatī sā vahati vidarbhā nadī yatra 
 
 
 ihākarabhayā siṁhaladvīpabhuvā sadr̥śī, bahudayā tyāgijanatayā tulyā samr̥ddhanayā bhūnikhāta kr̥paṇajananikṣēpakumbhikayā samānā, prajā. 
 
 
 idda samakarandāni kamalavanāni rājarājanyacakraṁ ca, iha bahudhāmāni ‘nagarāṇi lōkahr̥dayaṁ ca, iha sārambhāṇi kr̥pāṇakulāni daśarūpakaprēkṣaṇaṁ ca, iha bahukr̥pāṇi janamanāṁsi prajāpālavalaṁ ca, iha mahāviprāṇi grāmapurapatta nāni mēṣagōṣṭhaṁ ca. 
 
 
 iyaṁ ca gaganavīthīva pūrvōttarāphālgunīrāśivāyūpayuktā brāhmaṇāgrahāra bhūmiḥ. 
 
 
 itaś ca— 
 
 
 bhāruyaitāḥ śikharisadr̥śānprāmamadhyōccakūṭā- 
 nanyōnyāṁsa praṇihitabhujāḥ saṁgatāḥ kautukēna 
 prēkṣāvēśādavicaladgaśō yōṣitaḥ pāmarāṇāṁ 
 
 paśyantyastvāṁ nibhr̥tatanavō lēkhyalīlāṁ vahanti 
 
 
 kiṁ cānyat— 
 
 
 nr̥pa calasi yathā yathā tvam asminn api vadanāni tathā tathā calanti 
 taralitanayanāni pāmarīṇāṁ pavanavinartita paṅkajōpamāni 
 
 
 api ca— 
 
 
 urakampādgaliṁtāṁśukēṣu rabhasādatyantamucchvāsiṣu 
 prōttuṅgastanamaṇḍalēṣu viluṭhadguñjāvalīdāmasu 
 āsāṁ svēdiṣu dr̥śyatē mr̥gaddvaśāṁ saṁkrāntabisvō bhavā- 
 nāliṣyann iva gōpikāḥ kr̥tabahuprākāmyarūpō hariḥ 
 
 
 ahō nu khalv āścaryam idam ētāsāṁ tathāvidhanēpathyanirapēkṣāpyunmādayati yūnāṁ manō yuvatīnāṁ yauvanaśrīḥ. 
 
 
 tathā hi— 
 
 
 mālyaṁ mūrdhani karṇikārakalikāḥ piṣṭātakaṁ candanaṁ 
 mutādāma galē ca kācamaṇyō lākṣāmayāḥ kaṅkaṇāḥ 
 rāgō ’ṅgēṣu haridrayā nayanayōratyulbaṇaṁ kajjalaṁ 
 
 vēṣō ’yaṁ virasastathāpi hr̥dayaṁ grāmyā haranti striyaḥ 
 
 
 kandalitakandaviśēṣāḥ karkaśakarkaṭikā viśālakāliṅgāḥ kr̥ṣmāṇḍama ṇḍitamaṇḍapāḥ suvr̥ttavr̥ttākāḥ suhastitahastikarṇapunarnavāḥ sthūlamūlakāḥ piṇḍitapalāṇḍavō vāstūkavāstubhūtabhūtalāḥ saṁjīvitajīvantikāḥ sarṣaparā jikārājirājitāḥ saritsāriṇī sārivārisē canasukusumārapallavita vivi dhaśākāḥ śākavāṭikāḥ. 
 
 
 itaś ca— 
 
 
 vikasanmucukundā nandinō makarandasyandisundarasinduvārāḥ pāmarīsaṁ kētanikēta kētakīvanāḥ kamrāmrātakāḥ kuḍmalitakaṅkōlaphalāḥ kōrakitakuraṇṭa kāḥ pallavitavallōkāḥ phullanmallikōllāsinaḥ sujātajātayō vicitraśatapattri kāstāṇḍa citapāṇḍupiṇḍitāgurukaravīravīrudhō dr̥śyamāna sarvartupuṣpāḥ pu ṣpāyudhāvāsā ārāmāḥ. 
 
 
 
 itaśca— 
 
 
 nātidūrē dakṣiṇadiśi dr̥śaṁ nivēśayatu dēvaḥ. 
 
 
 ētāstāḥ paripakkaśālikalamāḥ susvādudīrghēkṣavā 
 vapraprānta harittr̥ ṇasthalacalatpīnāṅgagō maṇḍalāḥ 
 dr̥śyantē purataḥ sarōruhava nabhrājiṣṇunīrāṁśayāḥ 
 prāntōnnādivicitrapatrinicayāḥ sasyasthalībhūmayaḥ 
 
 
 api ca— 
 
 
 svaḥsaundaryaviḍimbi kuṇḍinamidaṁ saiṣā vidarbhā nadī 
 sā cēyaṁ varadā sa cāyamanayōḥ puṇyāmbhasōḥ saṅgamaḥ 
 asyaivānmadahaṁsahāriṇi taṭē sēnāsthitiḥ kalpyatāṁ 
 yasminmattakarīndra kumbhakaṣaṇakrīḍāsahāḥ pādapāḥ 
 
 
 ēvam anēkadhā darśanīyapradēśaprakāśanavyājēna vinōdalīlāṁ palavayati puṣka rākṣē, ‘prāptāḥ kuṇḍinapuram’ ity ucchvasitahr̥dayō niṣadhēśvaēḥ paramaparitō ṣātpāritōṣikapradānapūrvam idam avādīt. 
 
 
 ‘bhadra, bhavataḥ saukumāryamādhurya madhuviśramma saṁdarbhitabhaṁṅgalēṣagarbhābhirgībhi rākṣipta manasāmasmākamaviditakhēda iva, adr̥ṣṭasamaviṣamavibhāga iva, anutpā ‘ditasvēdalava iva, ardhagavyūtimātraśēṣō ’tikrāntaḥ krīḍāvihārabhūmisamō mahān api mārgaḥ. samucitaścāyaṁ sēnānivēśasya saritsaṅgamōpakaṇṭhavanavi bhāgaḥ. 
 
 
 tathā hi— 
 
 
 iha bhavatu nivāsaḥ sainikānāmihāpi śramataralaturaṁga prāsaṁyōgyā tr̥ṇālī 
 
 iha hi kavalayantaḥ pallavānvāraṇēndrā viddhatu taru khaṇḍē gaṇḍa kaṇḍūyanāni 
 
 
 ‘itavātyanta manōharatayāsmākamāsanayōgyā saritsaṅgamōtsaṅgabhūmayaḥ. 
 
 
 tathā hi— 
 
 
 apasr̥tāmbutaraṅgitasaikatā niculamaṇḍapanr̥ttaśikhaṇḍikāḥ 
 kurararahaṁsaniṣēvitāḥ pulakayanti na kaṁ pulinaśriyaḥ 
 
 
 ity abhidhāya ‘bhadra, yathākramamakr̥tānyōnyasambādhakalaham anupadrutatī rthāyatanam, aluṇṭhitāsannōdyānam, acchinnacaityadrumam, avicchinna kamala vanaṁ nivēśaya sēnām’ iti sēnāpatimādidēśa. 
 
 
 sō ’pi yathādiṣṭamanutiṣṭhann idam avādīt. 
 
 
 ‘bhajata balasamūhāḥ kharvadūrvāsthalāni sthaviraśukaviśīrtharapakṣapicchacchavīni 
 upanadi mr̥duvījīvāyunāndōlitānāṁ kusumitalatikānāmantarālēṣvamr̥niṁ 
 
 
 api ca— 
 
 
 smaraviharavēdīṁ ṣaṭpadāpānaśālāṁ taṭamanu vanamālāṁ sasmayā māsma bhāṅkṣuḥ 
 kamalavana vihārānantaraṁ yaṁtra taistairmadanamada vinōdairāsatē rājahaṁsāḥ 
 
 
 
 api ca— 
 
 
 surasadananivāsaṁ sainikā māsma kurvan sariti munikuṭīnāṁ saṅgamulluṇṭhanaṁ vā 
 iha niṣadhanr̥pāśā tasya yaḥ kvāpi kō ’pi klamamutri tarukharāḍē khaṇḍanaṁ cā karōti 
 
 
 ēvam anuśāsati balāni bahūni bahudhā bāhukē, tatkṣaṇādu tambhitaiḥ prēṅkhaṭapa tākāpaṭapallava virājitaiḥ prayāṇayōgyayantracitraśālāgr̥haiḥ sañcāriṇi gandharvanagara iva ramaṇīyē, haritatōraṇairuḍḍīnaśu kāvalīmaya iva, gairikāratō namitapaṭakuṭōbhirutphullakiṁśukramaya iva, śvētāṁśuka maṇḍapaiś ca tāṇḍavitavr̥hatpu rāḍarīkakhaṇḍamaya iva, jātē saritsaṅgamōslaṅgalaṅgini śibirasaṁnivēśē, kramē ṇākrāntasakaladiṅmukhēṣu niṣadhēśvarāgamanavārtā nivēdana dūtēṣviva vidarbharā jadhānīdhāmanirgatēṣu bahalasainyadhūlipaṭalēṣu, rasati vipakṣakṣitipāla karṇapu ṭīkaṭuni navajaladharadhvanitagambhīrē tatkālaprahataśaṅkha sakhaprayāṇabhallarījhāṁkr̥tē, svayaṁvarāyāta samasta rājanyacakra karṇakartarīṣu paṭhyamānāsu sānandavandārutra ndivr̥ndāra kavr̥ndēnōñcairnalanāmamālāsu, kṣaṇādēvōttambhitaśātakumbhastambhabha canē mr̥dumasr̥ṇāstaraṇabhāji jātyavaidūryaparyantaparyaṅkikāyāṁ sukhaniṣarāṇē rā jani, susthitē ca parijanē, nātidūravarttini kuṇḍinē daṇḍapāśikasyōccair vāg udatiṣṭhat. 
 
 
 ‘sicyantāṁ rājamārgāḥ kalaśamukhagalañcandanāmbucchaṭābhiḥ 
 stambhāḥ prēṅkhatpatākāḥ kusumaparikarāstōraṇāṅkāḥ kriyantām 
 sthāpyantāṁ pūrṇakumbhāḥ pratinagaragr̥haṁ prāṅgaṇē dhānyamiśraḥ 
 siddhārthaiḥ svastikālīlikhata narapatirnaiṣadhaḥ prāpta ēṣaḥ 
 
 
 api ca — 
 
 
 satkāñcyaścandanā stana kalaśayugāmuktamuktāvalīkāḥ 
 
 pātrāṇyadāya dūrvādaladādhakusumōnmithasiddhārtha bhāti 
 sōttaṁsā haṁsapicchucchatrivasanabhr̥tō vartitāścaryacaryā 
 nāryō niryāntu tūryadhvanilayalalitaṁ gītamuccārayantyaḥ 
 
 
 api ca— 
 
 
 api bhavata kr̥tārthāḥ pauranāryaścirēṇa vrajatu niṣēdhanāthaścakṣuṣāṁ gōcaraṁ vaḥ 
 dhruvamayamavatīrṇa svargalōkādanaṅgō haracaraṇasarōjadvandvalabdhaprasādaḥ 
 
 iti śrōtrivikrama bhaṭṭaviracitāyāṁ damayantīkathāyāṁ haracaraṇasarōjā ṅkāyāṁ ṣaṣṭa ucchāsaḥ 
 
 
 
	saptama ucchvāsaḥ
	 
 ēvam avibhrāntamatitāra svarēṇa puraḥ paurapuraṁdhimaṇḍalānyuddaṇḍayatō daṇḍa pāśikasya kalakalamā karṇayatyāsthānasthitē rājani, praviśya praṇāmaprētō litagaṁlakandalāvalambitajāmbūnadasthūlaśr̥ṅkhalāsphālitavataḥsthalaḥ sthavi ravayāḥ savēṣaḥ pratīhāraḥ savina pamuktavān. 
 
 
 dēva, dhr̥tamāṅgalya kalpavēṣāḥ puṣpaphalākṣatapūrṇa svarṇapātrapārāyaḥ puraḥsthi tā adhīyānā brāhmaṇāḥ kuṇḍinapura paurāḥ puraṁdhrayaś ca dēvadarśanārthitayā dvāra sēvāvasaramanupālayanti. 
 
 
 kathayanti caivam adūrē vidarbhēśvarō ’pi dēvaṁ draṣṭum āyāti 
 
 
 lagna iva śrūyatē ca śaṅkhasvanuvidarbhitō vidarbhōpa kaṇṭhē paṭhaddhandi vr̥ndakō lāhalaḥ. 
 
 
 ‘tad ādiśatu dēvō yathākarttavyam’ ity abhidhāya sthitē tasmina ‘bhadrabhūtē, tvaritaṁ pravēśaya vidarbhādhipasya parijanaṁ svayam api tadardhapathamanusara’ iti nalō dauvārikamādidēśa. 
 
 
 sō ’pi ‘yathājñāpayaṁti dēvaḥ" ity abhidhāya yathādiṣṭamakarīt. 
 
 
 anantaramanaticirāditastatō dōdhūyamānacārucāmarakalāpapavanana rtita karṇakuvalayaḥ, valguvalaganōllalanalaṅghanalāsyalīlāpadaiḥ pathi plavamānamiva taralaturaṁgamadhirūḍhaḥ, kanakakalaśaśikharairēkadēśasphurita vidyutstaba kaira kāṇḍā ḍamvaritamēghamaṇḍalair iva māyūrātapatrakhaṇḍairācchāditagaganāntarālaḥ, śastrō dvahanakiṇāṅkitakaṭhōrakarāṭhōpakaṇṭhaiḥ kaṭhinaprakōṣṭhaluḍallō havalayairurdhva baddhōdbhaṭa jūṭakairalakakarālamaulibhiragharuka paridhānairniśāta kuntapāṇibhirabhitastvari tapātibhiḥ pattibhiranugamyamānaḥ, manāṅmr̥dumr̥daṅgadhvanikaramvitē kōmalakāṁ syatālaśālini vāṁśikavādyamānavaṁśanisvanē daptakarṇaḥ, karṇikāragaurāṅgō’  ’ṅgaṇasya nātidūrē ’py adr̥śyata bhīmabhūmipālaḥ. 
 
 
 tataś ca cāmaraṁgrāhiṇīhastapallavamavalambamānaḥ sahēlamutthāya prathamamutthi tēnasaṁbhramavaśaṁvalgitavakṣaḥsthalāvalambitakusumadānā visarpikarpūrakuṅkuma milanmr̥gamadāmōdēna tvaritasaṁpātapatatpaṭavāsapāṁsunā sāmantacakrēṇa parika ritaḥ katipayapadāni niṣadhēśvarastadabhimukhamagāt. 
 
 
 sō ’pi satvarōpasr̥tasya tāmbūlaprasēvikāvāhinaḥ puruṣasya skandhamava ēbhya dūrād ēva turaṁgapr̥ṣṭhādavātarat. 
 
 
 ēvam anyōnyanayanasaṁpāta smitānanau samakālamīṣannamitamaulimaṇḍalau sa masamayaprasāritabhujau sarabhasamāślēṣavaśa viśīryamā sahārāvalī galanmu ktāphalacchulēnāṅgēṣvamāntam iva prathamaprēmāmr̥taniṣyandivinduvisaramudgirantāva nyōnyamāśiliṣatuḥ. 
 
 
 tathāvidhē ca vyatikarē, paprathē prēkṣakāṇāṁ dakṣiṇōttaradikpālayōrdharmarāja dhanadayōr iva samāgamē mahānnayanōtsavō harṣōtkarṣakalakalaś ca. 
 
 
 tadanu punaḥ pradhāvitapratīhārōpanītam, ativicitra tribhaṅgibhaṅgōtkī karṇāṭikārūparamaṇīyastambhikāvaṣṭambham, tajjr̥mbhamāṇamāṇikyama karamukha muktamauktikasara virājitam, apūrva karmanimitabhavyavyālācalī kīrṇamukhālaṁkr̥ tam, uccakāñcanasiṁhāsana dvitayamubhau bhējataḥ. 
 
 
 anyōnyakuśalapraśna sukhālāpavyatikaravirāmē ca vidarbhēśvarō niṣadhanātham avādīt. 
 
 
 ‘adyāsmatkulasaṁtatiḥ sukr̥tinī dhanyādya digdakṣiṇā 
 puṇyaprāpyasamāgamātithijanā jātāḥ kr̥tārthāḥ śriyaḥ 
 lādhyaṁ janma ca jīvitaṁ ca nijamadhyadyaiva manyāmahē 
 yatrāsmatsukr̥tōdayēna bahunā yūyaṁ gr̥hānāgatāḥ 
 
 
 itaḥ prabhr̥ti ca— 
 
 
 ā brahmāvadhiviraṁtaratkavigirō gīrvāṇakarṇātithēḥ 
 kīrtēḥ pūrṇakalēndusundararucō yāsyāmyahaṁ pātratām 
 kiṁ cānyajanitalamō ’py ayamabhūdākaṇṭhatr̥ptasya mē 
 yuṣmatsaṅgasukhāmr̥tēna saphalaḥ saṁsāracakrabhramaḥ 
 
 
 ity abhidhāya pravaṇaṁ praṇayasya, praguṇaṁ guṇānām, anukūlaṁ kulakramasya yōgyaṁ bhāgyōdayasya, sadr̥śaṁ dēśakālasya, samānaṁ mānōtsavasaṁtatēḥ, sarūpaṁ rū pasaṁpadām, ucitamācārasyātithērātithēyamagarvaḥ kurvana, durvāravairivāraṇā nvāraṇāna, vāyuvēgāturagāṁsturagān, samullasitāṁśumañjarījālajanitēndra cāpacakra bhramamapramāṇaṁ māṇikyam, ēkatra prathitatārāprakarānukārānhārān, ujjvalabhāṁsi vāsāṁsi, salāvaṇyāḥ parāyanārīś ca svayamupaḍhaukayāṁcakāra. 
 
 
 prathamasamāgamē ’py apramēyaprēmārambharabhasōllāsitahr̥dayaḥ punaḥ sōtkarṣaharṣō dbhēdagadgadākṣaram idam avādīt. 
 
 
 prāsētōḥ kapiṁkīrtanāṅkaśikharādārāc ca vindhyāvadhē- 
 rā pūrvāparasindhusīmaviṣayastvanmudrayā mudyūtām 
 adyāsmadgr̥hamāgatasya bhavatō jātā vidhēyā vayaṁ 
 svīkāraḥ kriyatāṁ kim anyadaparaṁ prāṇēṣu cārthēṣu ca 
 
 
 ēvam upavr̥hayati prēma prakāśayati priyaṁvadatām, udyōtayatyudāratām, darśayatyādaram, grāvirbhāvayati sarvabhāvam. bhīmabhūbhuji nalō ’pi ‘sarala svabhāvaḥ svacchāhr̥dayō ’yaṁ mahānubhāvaḥ" iti cintayan ‘alamalamakhilā tmasarvasvōpanayanēna, bhavadarśana mēvāsmākam iha sārṇavasuvarṇapūrṇavasumatīlā bhād api paramō lābhaḥ. nahi priyatamadarśanasukhāḍinta lābhasukham atiricyatē. na ca bhavadvibhavē ’py asmākaṁ parasvabuddhirnāpi bhavaccharīrē ’py anātmabhāvaḥ. kiṁ cānyadēvaṁvidhasūktasūnr̥tāmr̥tagarbhagīrbhirānandayatāsmanmanō mahānubhāṁtrēna kiṁ ja kr̥tamabhihitaṁ vā praṇayōcitam’ iti bruvāṇastaṁ bahu mānayāmāsa. 
 
 
 ēvaṁvidhē ca vyatikarē vaitālikaḥ prastutamapāṭhīt. 
 
 
 ‘āpūrvāpara dakṣiṇōttarakakupparyantavēlāvanā- 
 dājñāṁ mauliṣu mālikām iva nr̥pāḥ kurvantu dīrghāyuṣōḥ 
 brahmastambavilambi kī talatayōrvistārilakṣmīkayō- 
 ranyōnyasya dināni yāntu yuvayōḥ snēhēna saukhyēna ca 
 
 
 
 ēvam upakramāviruddha vidvadālāpalīlayā parasparamāśyānatuhinaśilāśaka lākārakarpūrapārīparikaritatāmbūlārpaṇapraṇayēna ca parituṣṭaparijanaparihāsa  gōṣṭhayā ca kimapy abhinavam, kimapi purātanam, kimapy utpādyam, kim api yathāvasthitaṁ jalpākajanajalpitaṁ bhāvayantau tasthatuḥ sthavīyasa vēlām. 
 
 
 anantaramanusarati madhyabhāgamambarasyāṁśumālini nalaḥ ‘svagr̥hānalaṁku vantu bhavantaḥ" iti praśrayēṇa vidarbhēśvara visasarja. 
 
 
 gatē ca tasmin ‘ahō vātsalyam, ahō paramaudāryam, ahō lōkavr̥ takauśalam, ahō vāgvibhavavaidagdhyam, ahō praśrayō ’sya vidarbharājasya’ iti tadguṇapravaṇāḥ kathāḥ kurvannāptajanaparijanēna saha muhūrtamivāsāṁcaka. 
 
 
 cintitavāṁś ca— 
 
 
 ‘anuguṇaghaṭanēna yady apīyaṁ bhavati hi hastagatēva kāryasiddhiḥ 
 bhayataralabhujaṁgavakravr̥ttēs tad api na viśvasimō vayaṁ vidhātuḥ 
 
 
 tathā hi— 
 
 
 aṅgāḥ kaṅgakaliṅgavaṅgamagadhāḥ sarvē ’py amī pārthivā 
 dikpālāś ca marutpatiprabhr̥tayaḥ kanyārthinaḥ saṁgatāḥ 
 nō vidmaḥ kathamēṣyatīha ghaṭanāṁ kāryaṁ yatastatkṣaṇā- 
 nānābhaṅgibhirindrajālasadgaśaṁ daivaṁ hi citrīyatē 
 
 
 athavā— 
 
 
 kā nāma tatra cintā prabhavatiḥ puruṣasya pauruṣaṁ yatra 
 
 vāṅmanasayōraviṣayē vidhau ca cintāntaraṁ kim iha 
 
 
 ēvam anēkavitarkabhaṅgabhāji bhūbhuji, bhujabalaśāliṣu visarjitēṣu lēvaka sāmantēṣu, viralīkr̥tē paritaḥ parijanē, parihāsapēśalālāpāptajanagōṣṭhīprakra mēṇātikrāntē stōkasamayē, bhūribhavyābharaṇāvaraṇaramaṇīyarūpāḥ, kāścidāī kramukaphalahastāḥ, kāścikakṣāvalambitatāmvūlīpattrapiṇḍakaraṇḍakāḥ, kā ścitpihita paṭṭāṁśukapaṭalikāpāṇayaḥ, kāścitakāśmīrakarambita kastūrikāmō dāmandacandanabhāji bhāṁjanāni bhajamānāḥ, kāścidavānanālikērajambīrabī japūrakapūritapātrī pāṇayaḥ kāścidasaṁkhyakhaṇḍakhādyaviśēṣānamūlyamāṅgalyamā lyābharaṇāni ca sakautukamādāya damayantyā prahitāḥ prathamaprabōdhitapratīhāra sūcitāḥ praviviśuṁranyubjāḥ kubjikā vāmanikāś ca. 
 
 
 praviśya ca savismayāḥ smararūpātiśāyinaṁ narapatimavalōkya ‘sādhu bhōḥ svāmini, sādhu. sthānē ’bhiniviṣṭāsi, yōgyē jātāgrahāsi, pātrē jātaspu hāsi, lapsyalē janmaphalam avāpsyasi strīsvabhāvabhāgyam, anubhaviṣya si yauvanasukhāni, mānayiṣyasi saṁsāhaphalamahōtsavam. ahō vandanīyā sā kāpi puruṣaratnākarakukṣirjananī, yasyāṁ sakalasaṁsāra narahārāvalīmadhyama hānāyakō ’yamutpannaḥ ity avadhārayanthyō manāṅnamitamaulidōlitasīmantamuktā phalāḥ ‘svāminnayamasmadīyaḥ praṇāmaḥ, anyāpi kvāpi kācitpraṇamati’ isya bhidhāya smayamānavadanakamalāḥ salīlamavanipālaṁ praṇēmuḥ. 
 
 
 anyōnyakr̥tasaṁbōdhanāś ca saharṣam idam avōcana. 
 
 
 ‘haṁhō haṁsi cakōri candravadanē candraprabhē candranē 
 campē caṅgi lavaṅgi gauri kalikē kakkōlikē mālati 
 ētaṁ prāptuta janmajīvitaphalaṁ lāvaṇyalakṣmīnidhau 
 saubhāgyāmr̥tanirjarē narapatau nirvāntu nētrāṇi vaḥ 
 
 
 
 api ca— 
 
 
 kundē sundari candri nandani halē diṣṭyādya vardhāmahē 
 dēvyāḥ sō ’yamanaṅgasundaravapuḥ prāṇēśvaraḥ prāptavān 
 tasyāḥ saṁprati yatkr̥tē kr̥śatanōḥ krīḍāvanē śākhināṁ 
 dīrghaśvāsamarudbhiragniparuṣaimlayanti tē pacavāḥ 
 
 
 api ca— 
 
 
 yaṁ śrutvaiva manōbhavālasadr̥śā dēvyā dhr̥tōnmādayā 
 nīyantē gr̥hadīrghikātaṭatarucchāyāśrayē vāsarāḥ 
 prāptaḥ śōṇasarōjapatranayanō niḥśēṣasōmantinī 
 bhrāmya nētrapatatriviśramataruḥ sō ’yaṁ nalō naiṣadhaḥ 
 
 
 ēvamanyōnyamabhidhāya samīpamupasr̥tāstāḥ kṣitipatistvanurāgataraṅgatara tārakēṇa sādaraṁ dūrōtkṣiptapacamaṇā cakṣuṣā saṁtōṣapuñjamajjūṣikā iva, āna ndakandalōriva, amr̥tapakaputrikā ivaṁ, madhumāsavikasita sahakāra mañjarōriva, damayantōprēṣitāḥ saspr̥hamavalōkayan ‘ita ēta kuśalaṁ tatrabhavatīnām, upa viśata, gr̥hṇōta tāmbūlam, āvēdayata bhavatsvāminīsaṁdēśama,’ iti sasaṁbhramaṁ saṁbhāṣayāmāsa. 
 
 
 tāś ca "mahānayaṁ prasādaḥ’ iti bruvāṇāḥ samupaviśya ‘rājādhirāja, rā jīvadaladīrghākṣī kṣēmavārttī’ pr̥cchati ‘na nāma dēvasthāpaghanē gharmāśudharmōmini mitaḥ kō ’pi khēdaḥ samapadyata, na vā samaviṣamamārgalaṅghanaśramēṇa kāpi pari māthinī parijanasya glānir abhūt, bahūni dināni dēvēnādhvani vilambitam. idaṁ ca tathā prāṇēśvarasya priyaṁ prābhr̥taṁ prahitam idamuktam idamē kāntasaṁdi ṣṭam, idaṁ prakāśapraśrayāpalīlāyitam, iti rājānāmañjasā jajalpuḥ. 
 
 
 sō ’pi smaravyāpārakō rakitābhiḥ śr̥ṅgārarasa sē kapallavitābhirmugdhasmi tāṁśumañjaritābhiramr̥tacchaṭābhir iva vāgbhiḥ kimapi saralābhiḥ, kimapi na maktikuṭilābhiḥ, kimapi kathayan, kimapi pr̥cchan, kimapi saṁdiśan, anu jalpamanujalpitam, anu hāsamanuhasitam, anu subhāṣitamanusubhāṣi tam, anu priyamanuprītam, prasāda pradānōddīpitōhāmānurāgāstāḥ kurvannati ciram iva gōṣṭhīlīlayāvatasthē. 
 
 
 ‘ahō nu svalvasya ‘narapatēḥ, anaślīlaṁ śīlam, anāhāryamaudāryam, avañcanaṁ vacanam, adainyaṁ dānam, asmayaṁ smitam avicāragōcaraṁ gā mbhīryam’ iti bhāvayantyastāś ca kāṁviducitavinōdairativāhya vēlām, anu bhūya kimapi gōṣṭīsukham, ākhyāya ca kiñcid iva damayantīvinōdavilāsa vyatikaram ‘prājñāpayatu dēvō ’smāngamanāya, bhavadvānrttāmr̥tapānārthinī dēvī tvaritāsmatpratyāvr̥ttim avēkṣamāṇā tiṣṭhati’ ity abhidhāyānumaṁtā yathāgatama gacchan. 
 
 
 gatāsu ca tāsu, pragalbhaṁ prajñāyām, acaramaṁ vāci, kuśalaṁ kalāsu, ni puṇaṁ nītauṁ, sapratibhaṁ sabhāyām, āścaryabhūtam āhūya parvatakanāmānaṁ vāmanaka muṁpāyanīkr̥tya karkaśaka rkandhū phalasthūlōjjvalamuktāvalīmukhya bhavyabhūṣaṇāṁ śukādisaṁmānadānādaraparitōṣitēna puṣkarākṣapuraḥsaraṁ kiṁnaramithunēna saha da mayantīṁ prati prēṣayāmāsa. 
 
 
 svayaṁ ca śāhnikamukha marutpūrya māṇaśaṅkha svanavibhinna bhāṁkārimadhyāhna bhērīravēṇa niryadvēlāvilāsinīcaraścaraṇābharaṇaraṇanmaṇinū pūrabhaṁkārēṇa ca ni vēdyamānē madhyāhnasamayē mādhyāhikakaraṇāyōtiṣṭhat. 
 
 
 kramēṇa ca niḥsr̥tē samastasēvakajanē, viśrāntatūryatālagītāsu niryātana taṁkīvirahakhēdād iva mūkībhūtāsu nr̥tyaśālāsu, niḥśabdatayā suptāscivārthā dhikārakakuṭīṣu, śūnyatayā madhyāhnatandrīmūrcchitēṣviva samastamaṇḍapēṣu, saṁ krāntasēvāvilāsinīcaraṇakuṅkumapadapaktitayā vikīrṇavikasitarakāravinda iva prakāśamānē rājabhavanāṅgaṇē, ghanaṁ dhvanantīṣu bhōjanāvasaraśaṅkha kāhalāsu, pradhāvamānēṣu pratyāsvādakajanēṣu, parisr̥jyamānāstratithisattraśālāsu, sajjīkriyamāṇēṣvagrāśanabrāhmaṇēṣu, pravēśyamānāsu gōgrāsayōgyāsu kapilāsu purāyagavīṣu, prakṣālya mānēṣu vāyasavalistambhaśikharaphalakēṣu, vahirdīyamānē ṣu, dīnānāthabhikṣukabhaidayapiṇḍēṣu, samupalipyamānāsu bhōjanasthānavēdīṣu, saṁcāryamāṇēṣu cakōrapasarēṣu, nivēdyamānanaivēdyāsu pūjyarājyādhidēvatāsu vai śvadēvāhutigandhavāhini vahati vividhānnapākaparimalamanōharē mahānasamaruti, nirvatitamajanādikriyākalāpē bhajati bhōjanabhuvaṁ bhūbhuji, bahiḥ supakāraka lakalaḥ samullalāsa. 
 
 
 ‘ājyaṁ prājyamaminnakundakalikākalpaś ca śālyōdanō 
 dhūpāmōdamanōharā śikhariṇī svādūni śākāni ca 
 
 pēyāsvādyakavalyalēhyabahulaṁ nānāvidhaṁ mujyatāṁ 
 bhōjyaṁ bhīmamahānr̥pasya sutayā saṁprēṣitaṁ sainikāḥ 
 
 
 ahō nu khalv amī matsya māṁsairvirahita mudīcyapratīcyaprācyajanāḥ priyasa ktavō bhōktum ēva na jānanti. 
 
 
 viralaḥ khalu dākṣiṇātyēṣu māṁsāśana vyavahāraḥ. 
 
 
 tadākarāryatāṁ bhō naiṣadhāḥ. 
 
 
 ‘ājyaprājyaparānnakūrakavalairmandāṁ vidhāya kṣudhāṁ 
 cāturjātakasaṁskr̥tō nu śanakairikṣō rasaḥ pīyatām 
 saṁbhāraspr̥haṇīyatēmanarasānāsvādya kiṁcit tataḥ 
 snigdhastabdhadadhidravēṇa saṁrasaḥ śālyōdanō bhujyatām 
 
 
 rājā tu pratīhāra ‘viniścīyatāṁ kim ayaṁ bahiḥ kalakalavyatikaraḥ’ ity a bhidhāya tatkālayōgyaparijanaparivr̥tō bhōktumupāviśat. 
 
 
 tvaritaṁ ca gatvāgataś ca sa pratīhārō vijñāpayāṁvabhūva. 
 
 
 ‘dēva, damayantyā prahitāḥ sūpakārāḥ sainyajanam, ābrāhmaṇāntyajagōpā lakam, ākarituragavāhanam, āsāmantaniyuktakama, bhāsvādyaistaistairannavi śēṣairbhōjayanti. 
 
 
 lagnā sarvatō dr̥śyantē parvatāḥ pakkānnasya, rāśayaḥ śālyōdanasya, stū pāḥ supasya, nirjharāḥ sarpiṣaḥ, sindhavō madhunaḥ, nikarāḥ śarkarāyāḥ, strōtāṁsi dadhidugdhayōḥ, śailāḥ śākānām, nipānāni pānakānām, kulyāḥ phalarasānām, kūṭāḥ kaṣāyāmlalavaṇa tiktamadhurōpadaṁśānām. 
 
 
 
 ēvamakārpaṇyamicchayā bhōjitaṁ sainyam. 
 
 
 api ca— 
 
 
 bhuktāntē ghr̥tadigdhahasta layō rudvartanaṁ candanaṁ 
 paścānnāgarakhaṇḍapāṇḍurada laistāmbūladānakramaḥ 
 ēkaikasya mr̥ṇālatantumr̥dunō dattē tatō vāsasī 
 dēvyā kiṁcid acintyam ēva bhavataḥ sainyātithēyaṁ kr̥tam 
 
 
 iyaṁ ca rasavatī dēvasya tathā svahastapallavaparimalanasaṁskr̥taiḥ pākaviśē bairalaṅkr̥tya svamudrayā mudritā prahitā’ ity abhidhāya vyaraṁsīt. 
 
 
 rājā tu manāktaralitaśirāḥ ‘sasmitamahō niratiśayamudāragambhīrabhu citavyavahārahāri līlāyitaṁ tasyāḥ, spr̥haṇīyaparimalaścāyamapūrva iva kō’  ’pi pākakramaḥ. 
 
 
 tathā hi— 
 
 
 idam amlam apy anamlāsvādam, idamīṣatkāṣāyam api maṁdhuratāṁ nītam idamē karasamapyanēkarasīkr̥tam, idam atimr̥ṣṭatayāmr̥tam apy atiśētē, rasavasyām api ra savatī vidarbharājātmajā’ iti vibhāvayaṁstāṁstayā prahitānpākaviśēṣānādarē ṇāsvādayāmāsa. 
 
 
 cintitavāṁ ca— 
 
 
 ṣaḍūsāḥ kila vaidyēṣu bharatē ’ṣṭau navāpi vā 
 tayā tu padmapatrācyā sarvamēkarasīkr̥tam 
 
 
 
 tathā hi— 
 
 
 agrasthām iva cētasaḥ pura iva vyālamvamānāṁ dr̥śō- 
 rjalpantīm iva rundhatīm iva manāṅ mugdhaṁ hasantīmiva 
 nidrāmudritalōcanā api vayaṁ tāṁ viśvarūpāyitāṁ 
 paśyāmō bahirantarē niśi divā mārgēṣu gēhēṣu ca 
 
 
 
 ēvam avadhārayan atr̥pta iva tathā prahitēṣu svahastapakka pākarasaviśēṣēṣu, asantuṣṭastatkathāyām, ācamya, candanāguruparimalēna pāṇḍuritapāṇipalla vaḥ, lavaṅgakakkōlakarascitatāmbūlamutsarpikarpūraparimalamādāya, vikīrṇavi vidhakusumaprakarahāriṇi yakṣakardamācchuchucchōṭitaparyantabhittibhāgē la mvita pralamba jāmbūnadapadmadāni dhūpadhūmāmōdini cūrṇitakarpūraraṅgarēkhābhāji bhōjanānantaramaparē ’parāhna vinōdamaṇḍapē manāgviśramya raṇaraṇakākrāntahr̥dayō dūradigantālōkana kutūhalitaḥ sarittīrōttambhitābhraṁ lihasaudhaskandhabhūmimāru hya ca tasyāmūrdhva ēva śriyamāṇamāyūrātapatrayugalaḥ, salīlālasapadairitastataḥ parikrāman, nēdīyasi saritsaṁgamāmbhasi madhyāhnamakhilamavagāhana sukhamanu bhūya tīramuttīrṇāsu timiraśaṅkayā kr̥tadūracakamaṇaiścakravākacakravālairākulama valōkyamānāsu, pulinapāṁsuviharaṇavirāmē vikasita vividhavīrundhi rōdhāṁsi radantīṣu dantipaḍiṣu dattadr̥ṣṭiḥ, viralanalinīpatrāntarālasuptōtthitasya, kiṁ cidavāñcitacaṭulacañcōḥ, carata,, caṭulacañcarīkiṇi vikacakamalavanē, rāja haṁsakulakalāpasya karikalabhadantadaṇḍapāṇḍubisakāṇḍabhaṅgaṭaṁkārānāka rṇayan, aparāhnamajjanāgatābhiḥ kuṇḍinapura purandhrabhirāścaryarasōrmimuṣita nimē pairniṣ‍kampanīlōtpalapalāśalīlāyamānairnētrapuṭai rāpīyamānamukhēndudyutiḥ, da rśitataraṅgabhrūbhaṅgayā, dūrōcchaladvālaśapharīchalēna visphāritavilōcanayā, sahi. tsaṁgamasa lilādhidēvatayāpi vilōkyamānarūpasaṁpattiriva, kṣaṇamaviralacalañca carīkacakracumvitāmburuhāsu krīḍākamalasarasīṣu kṣaṇamupāntapaṅkībhūtamañja ritasahakārarājiṣu smaravājivāhyālīṣu, kṣaṇamunmiṣatkusumamanōhāritarula tāramaṇīyāsu bhavanōdyānamālāsu, kṣaṇamutpatatpatākāpaṭapallavarājitāsu bhī mabhūpālāntaḥpuraprāsādapaṅkiṣu, kṣaṇamavakīrṇakusumaraṅgāvalīramyāsu nagaravī thōṣu viśrāntavilōcanaściramavatasthē. 
 
 
 cintitavāṁś ca— 
 
 
 ‘nōdyānē na taraṅgiṇīparisarē nō ramyaharmyē na vā 
 puṣyatpuṣkara garbhaguñjadaliṣu krīḍātaḍāgēṣvapi 
 vātyāghūrṇivaśīrṇaparṇa taralā dr̥ṣṭirmaṁdīyādhunā 
 lubhyallubdhakabhīṣitēva hariṇī śrāntāpi viśrāmyati 
 
 
 api ca— 
 
 
 na gamyō mantrāṇāṁ na ca bhavati bhaiṣajyaviṣayō 
 na cāpi pradhvaṁsaṁ vrajati vihitaiḥ śāntikaśataiḥ 
 bhramāvaśādaṅgē kam api vidadhadbhaṅgamasamaṁ 
 smarāpasmārō ’yaṁ bhramayati dvaśaṁ ghūrṇayati ca 
 
 
 kiṁcānyadadbhutam— 
 
 
 pauṣpāḥ pañcaśarāḥ śarāsanam api jyāśalyamikṣōlatā 
 
 jētavyaṁ jagatāṁ trayaṁ pratidinaṁ jētāvyanaṅgaḥ kila 
 ityāścarya paramparāghaṭanayā cētaścamatkāraya- 
 nvyāpāraḥ sutarāṁ vicārapadavīvandhyō vidhērvandyatām 
 
 
 ēvama nēkavidhavitarkataralitahr̥dayē kuṇḍinanagaravīthīviśrāntaddvaśi śanairu dvēllitamallikākṣapalavasya mr̥dutarataraṅgitasaritaḥ kamalavanavāyōḥ samarpitava puṣi niṣadhabhūbhuji, bhujaṁganirmōkadhavalē vasānō vāsasī, raṇanmaṇikaṅkaṇairā kūrparaṁ pūritaprakōṣṭhaḥ śrīkhaṇḍapiṇḍapāṇḍuritatanurapūrva iva parvatakaḥ pratīhāra sucitaḥ pravivēśaḥ. 
 
 
 praviśya ca prakaṭita praṇayapraṇāmaḥ prabhuṇā savismaya smitahuṁkārēṇābhibhā ṣitaḥ stōkānnamitabhrūsaṁjñayā vijñāpayitumārēbhē. 
 
 
 ‘dēva, śrūyatām. itō gatavānaham. anantaramatiśayita svargānmārgā nanēkavidhacarcācārūṇi catvārāṇi vilaya, vihitamanaḥprasādānprāsādāna valōkayan, itastataḥ sasmita smarālasacaladvēlāvilāsinīvikārakūṇitakō rōkṣaṇākṣiptahr̥dayaḥ, sēvāvirāma niḥsaratsāmantasaṁkulam, aviralagalanmadhuma kharīpuñjapisaritasarasasahakāravana nikuñjapusitapuṁskōkilakulakalaravaramaṇī yōdyānamālāvalayitam, upāntakr̥tamaṇimandurāmandiranibaddhasnigdhapōṣaṇō tkarṣaharṣadvēṣitarājavallabhaturaṁgam, uttuṅgaśr̥ṅgasaṁgatamaṅgaladhvajam aṅgaṇōtsaṅga raṅgakrīḍākuraṅgavihaṁgam, abhaṅgāṅgara kṣira kṣitakakṣāntara ramamāṇarājakumārakam, atisūkṣmamuktāphalaracitataraṅgaramya raṅgarēkhārājirājitājiraṁ rājabhavanamavi śam. 
 
 
 atimanōhāriṇi yatra supuṣkaramālāni krīḍāvāpīpayāṁsi nōgayūthaṁ ca, sāravāṇi lōlōdyānasārasamithunāni sēvakakavivr̥ndaṁ ca, vilamvatāni kāñcanakuṅkumadāmāni gītaṁ ca, analasaṅgāni lakṣapradīpavartisukhāni prēkṣa ēkaṁ ca. 
 
 
 kiṁ bahunā— 
 
 
 susthitatējōrāśērlakṣmījanakasya ratnanilayasya 
 tasyōpari plavantē vārdhēr iva varṇakāḥ sarvē 
 
 
 tatra ca calākañcukisaṁkulaṁ pātālamivāntaḥpuramanantālayaṁ praviśya vividhakusumasampatsaṁpannapuṇyapādapaparikaritāṅgaṇavāpīparisaracalañcakavā kē candraśālāśālini, śailuṣa ivānēkabhūmikābhāni, dhanaṁjaya iva subhadrānvitē, kuruvaṁśākhyāna iva cārucistravicitrabhittibhāji, tuhinācalōccakūṭāyamānē sudhādhavalaskandhē dhāmni dhvajāvalīvilasatsaptasaptisaptau laptamabhūmikāyām, itōmukhavātāyanē niviṣṭām, itō gatāstāḥ kubjavāmanakanya kāstvadvārtāvya tikaravinōdārambhiṇīḥ sambhāṣayantīm, anavaratataralalōcanālō kanairnī lō tpalōpahāram iva tvadadhiṣṭitāyai diśē diśantīm, uttarīyāṁśukasyācchatayā dr̥śyamānamadanavāṇavaṇakiṇānukārikastūrikāpaṅkapatralatāṅkitakucakalaśaśni yam, aṣṭamīśaśāṅkaśakalaśrīśōbhābhāji lalāṭapaṭṭē smaraparavaśatripuraṣēriva ‘mamēyaṁ mamēyaṁ mamēyam’ iti saṁharṣātkr̥taṁ svavarṇānukārisvīkāra cihnam iva ku kumamr̥gamadamalayajarasaracitatripuṇḍū karēkhātritaya muddahantīm, ālōhitēna ca svadvārtāmr̥tapānavālapravālapraṇālakēnēva karṇapraṇayinā vālapalanēna virā jitavadanāma, āsannamaṇibhittidarpaṇasaṁkrāntaprativimvatayā tvatsaṁgamatrā ñchākr̥ta saṁtāpasaṁvibhāgarthaṁm iva bahūnyātmarūpāṇi sr̥jantīm, āsannavartinōbhi vaṇādivinōdaviduṣībhiḥ samānavayōvēṣābhiḥ sakhībhiḥ sarasvatīm iva saka lavidyādhidēvatābhirupāscamānām, unmiṣatkusumābharaṇaramaṇīyābhiścāmara grāhiṇībhirvanadēvatābhir iva śarīriṇīṁ vasantamā saśriyamupasēvyamānām, nulēpanapuṣpapāṇibhiḥ prasādhikābhirbhavānīmivānēkanākanāyakanārībhirārā dhyamānām, itastatō nipatanmaṇḍanamaṇimayūkhamañjarījālacchu lēnāmāntamitra kānnirasavisaramutsr̥jantīm, aśēṣāṅkāvayavēṣu prativimvitairāsannacitrabhi ttirūpakairmāyāvibhiḥ surāsurair iva vidhīyamānāślēṣām, anasthitē padmarā gamaṇidarpaṇē kandarpāturē rāgiṇi śaśinīva karuṇayāpitacchāyām, rōja gadvijayāstraśālām iva manmathasya, saṅkētavasatim iva samastasaundaryaguṇā nōm, adhidēvatām iva saubhāgyasya, vipaṇim iva lāvaṇyasya, śilpasarva svapariṇāmarēkhām iva vidhātuḥ, anantasaṁsārarōhaṇaikaratna kandalīṁ damayantī madrākṣam. 
 
 
 īkṣaṇāmr̥taśalākāmavalōkya ca tāmatiharṣavismayakautu kōttānitacakṣu ścintitavānaham. 
 
 
 ‘iyaṁ hi— 
 
 
 smararājarājadhānī maṅgalavalabhī vilāsavihagānām 
 śr̥ṅgāraraṅgaśālā harati na vālā manaḥ kasya 
 
 
 
 api ca— 
 
 
 dagdhō vidhividhattē na sarvaguṇasundaraṁ janaṁ kamapi 
 ityapavādadbhayād iva hariṇākṣī vēdhasā vihitā 
 
 
 kiṁ cānyat— 
 
 
 lāvaṇya puṇyaparamāṇudalaṁ tadanya- 
 danyaḥ sa cāpi nipuṇaḥ khalu kō ’pi vēdhāḥ 
 yēnādbhutā kr̥tiriyaṁ vihitā viśiṣṭa 
 kāryaṇa kāraṇaviśēṣaguṇō ’numēyaḥ 
 
 
 ēvaṁ vitarkayantaṁ sāpi māṁ puṣkarākṣasucitamucitasaṁbhramēṇa manāgvali takandharākandalī kampitakarṇōtpalamavalōkya svāgatapraśnānantaram ‘ahō bahōḥ kālād abhūt suprabhātamadyōiyōtitam iva tamaskāṇḍapiṇḍīkr̥taṁ kuṇḍinam, a kāṇḍāḍamvaritavasantavikāsōtsava ivābhavatsaritsaṁga mōpakaṇṭha vana vibhāgaḥ, cirātsaṁpannā salakṣaṇā dakṣiṇā digiyam, unnidrita iva sahyādriḥ, amr̥ta dravādrita ivōjjīvitō ’yaṁ janaḥ’ ity abhidhāya ‘parvataka, kaccirakuśalī paravala daladāvānalō nalaḥ iti smitamugdhamadhurayā girā samabhāṣata. 
 
 
 aham api praṇamya yathōcitamanantaramatitvarita sakhījanōpanītamāsanamadhyā sya dēvēna prahitāni tānyābharaṇōpāyanānyupānaiṣam. 
 
 
 ādarēṇa tathā gr̥hītēṣu tēṣu, bahumatē mayi, prakrāntē tvadguṇagrahaṇagōṣṭhī vyatikarē, narmasukhālāpalīlayātikāmati stōkakālakalāpē, puṣkarākṣō ’ py abhāṣata. 
 
 
 ‘dēvi, vijñāpayāmi yady abhayam. 
 
 
 ēvamanuśrutamasmābhiḥ ‘kila sakalanāṁkināyakapurandarapuraḥsarāḥ sarvē ’pi lōkapālāstavāma bhilapantō ’ntaḥkaraṇārarāyalagna madanadāvānalānalamāyānta mabhyarthitavantō yathā mahānubhāvā bhavanti hi bhavāgaśāḥ parōpakāravratadha rmāṇaḥ, tadēṣa prāthyaṁsē svaprayōjananirapēkṣēṇa tvayāsmadarthē damayantī varaṇīyā, iti’. 
 
 
 taddēvi, dēvadūtakāryēṇāgatō niṣadhēśvaraḥ. 
 
 
 pr̥cchatu vā dēvī parvatakam. 
 
 
 iti śrutvā puṣkarākṣabhāṣitam, īṣadviṣādavilakṣasmitasmērāṁ dvaśaṁ mayi sāci saṁcāritavatī. 
 
 
 maṁyāpi saṁvāditē puṣkarākṣavacanē tasmin, ākasmika kaṭhōrakāṣṭha prahāra vyathāmivānubhavantī, vindatu vīṇākkaṇō mādhuryamitīva pratipannamaunavratā, labhētāṁ karṇōtpalē parabhāgamitīva mukulitanayanā, prāpnōtu śōbhāṁ muktāvalī dīptijālamitīva muktasmitā, gacchatu cchāyāṁ kaṇṭhāvalambinī campakamālē yamitīvāṅgīkr̥tavaivaryā, labhatāṁ līlākamalamidaṁ saubhāgyamitīvōcūsitava danā, sā kṣaṇam abhūt. 
 
 
 tatra ca vyatikarē— 
 
 
 vigalitavilāsamaparasamākasmikajātabhaṅgaśr̥ṅgāram 
 mūktim iva mūrchitam iva mudritam iva bhavanam idam āsīt 
 
 
 
 rājā tu ‘parvataka, tatas tataḥ’. 
 
 
 parvatakō ’pi ‘dēva, śrūyatām. 
 
 
 ataḥ param— 
 
 
 īṣanniḥsr̥takundakuḍmalasadgagdantaprabhāmañjarī- 
 rōciṣṇusmita mantharāṁ mayi dvaśaṁ saṁcārayantī manākū 
 asyantī karapadmabhr̥ṅgamagharē bandhūkabuddhyāgataṁ 
 vāraṁvāra makampayattaralitastōkāvataṁsaṁ śiraḥ 
 
 
 tataḥ param. vāritavāravilāsinīcā ṭuvacanakramam, ākasmikavisma yavismr̥tasmitavilāsam, atanutuhināhatanavana linadaladīnadōrghēkṣaṇam, uṣṇasaralaśvāsārambhiviṣamaviṣādavicchāyitānanēndudyuti, tasyāḥ sthāḥ nakamavalōkya sakhēdaṁ sakhījanēna ‘dēvi, bhavanniḥśvāsapavanaparamparayā paryasta. i vāstācalahastāvalambanamayamāśrayati bhagavānbhānuḥ, iyaṁ ca saubhāgyaśālini -nalē nilīnacittāyāstava lōkapālapārthiva prārthanāvyatikaram imam ākarṇya lajji tēva pihitaśravaṇā dūrē bhavati vāsaraśrīḥ, imāni niścala nilīna madhupa niṁpīḥ yamānagarbhamadhūni saṅkōcayanti lōcanānīva kamalāni, saṁvibhāgīkr̥ta viṣādā iva vilāsavayasyāḥ sarasīsarōruhirāyaḥ, imāś ca ‘kathamasmatpatayō manuṣyaka nyakāṁ kāmayantē’ itī yaśōkavaśād iva diśaḥ śyāmāyantē, tatprēṣyatāmayaṁ parva takaḥ" ity abhidhīyamānā kathaṁkathamapi cintāntarāyatiraskr̥tālāpa mīṣa dunnama yya mukhaṁ samullasadaśōkapallavānukāri karatalamuttānīkr̥tya māmavismiraṇī yasaṁmānadānāvasānē vyasarjayat. 
 
 
 visarjitaś ca tathā tatkālamā virbhavadviṣādavaśasaṁpannamaunayā na punaḥ saṁ bhāṣitō ’smi, na vīkṣitōsmi, na pr̥ṣṭam, na saṁdiṣṭaṁ kimapi, kēvalaṁ calannē travibhāgaprāntatarattārayā dr̥ṣṭyā samavalōkya samuttānita karakamalasaṁjñayaiva katharmāpa saṁprēṣitaḥ ‘kaṣṭam’ iti cintayannalasālasairasamañjasapātibhiḥ paści mamukhair iva pādairihāyātavān. 
 
 
 tadd ēva damayantī dēvadūtakāryāṅgīkaraṇavyatikaram imam ākarṇya paraṁ viṣāda māpadyata. 
 
 
 anyacca. manyē ca— 
 
 
 parimlānacchāyāvirahitasa nidradrumavanaṁ 
 patatpaṅkībhūtadhvanitaśakunōnnā ditanabhaḥ 
 viyōgavyākr̥tādupanadi rudaccakramithunaṁ 
 viṣīdantyāṁ dēvyām idam api viṣaraṇaṁ jagad abhūt 
 
 
 ity abhidhāya sthitē parvatakē tatkālōcitam imam ēvārthaṁ samarthayannavasarapā ṭhakaḥ papāṭha. 
 
 
 ‘kanyāmanyānuraktāṁ kathamamr̥tabhujō mānuṣa kāmayantē 
 tanvaṅgīḥ sasmitāsyāḥ smaravivaśadr̥śō nākanārīvihāya 
 vaktaṁ khēdādivaitaddinapatiradhikaṁ vrīḍayaivāvanamraḥ 
 kōpēnēvāruṇāṁśuḥ praviśati varuṇasyālayaṁ paścimāndhim 
 
 
 rājā tu tadākarṇayana, avatīrya saudha śikharatalāllīlā padamacārēṇa saṁ dhyāvandana vidhivirāmōpaviṣṭajapadvija janasanātha saikatē saritsaṅgamē sandhyāhi kam akarōt. 
 
 
 tataś ca paścimāyāṁ diśi sphurati sandhyārāgē, rudhirālavapipālayā kālavētālamaṇḍalīva pradhāvamānā, tribhiḥ srōtōbhiḥ pravr̥ttayā gaṅgayā saha saṁharṣādivānēkaiḥ srōtasāṁ sahasrairgaganatalam iva plāvayantī kālindīva, vya jr̥mbhata timirapaṭalapaṅktiḥ. 
 
 
 anantaraṁ ca candramasā garmiṇī paurandarī dikkētakīpuṣpapattrapāṇḍimā namagamat. 
 
 
 ullalāsa ca caṇḍataramārutāndōlitōdayādridruma kusuma kisalakarēṇu rājir iva kapiśā śaśāṅkadyutiḥ. 
 
 
 atha kramēṇa pūrvapayōdhipulinādrājahaṁsa iva gagana mandākinīmuccalitaḥ, kēsarikiśōra ivōdayagiriguhāgahvarāttimirakariyūthapapr̥ṣṭhalagnaḥ, sphaṭikamayaḥ pūrṇakumbha iva jagadvijayaprasthānasthitasya maṅgalāya makarakatōḥ kēnāpi sa jīkr̥taḥ, śrīkhaṇḍapiṇḍa iva maṇḍanāya mahēndradiśā hastaślēṣōpalālitaḥ, śaṅkhikāpuṣpastabaka iva gaganaśriyā śravaṇē saṁyōjitaḥ, kumbha ivaikaḥ prācīva navihārisurakarīndrasya prakaṭatāṁ gataḥ, vāsaravirāmavallīmullaya kanda ivōd dhr̥tō niśāśabarikayā, pāṇḍupuṣpākṣataguñjāpuñja iva siddhavadhūbhirudayācala catuṣpathē viracitaḥ, gaṇḍaśaila iva kailāsaśikharālluṭhitvāgataḥ, sīmantamau ktikam iva pūrvadiṅamukhasya, sitātapatram iva pūrvāśādhipatēḥ purandasya, krīḍā mauktikakanduka iva kālakumārasya kṣīraḍiṇḍīrapiṇḍasadgaśō dr̥ṣṭipathamavana tāra tārāpatiḥ. 
 
 
 tadanu ca— 
 
 
 madanam iti yuvānaṁ yauvarājyē ’bhiṣiñca 
 
 kr̥takumuda vikāsō bhāsayandiṅmukhāni 
 imam amr̥tataraṅgaiḥ plāvayañjīvalōkaṁ 
 gaganamavajagāhē mandamandaṁ mr̥gāṅkaḥ 
 
 
 tadanantaram, āplāvitam iva muktamaryādēna dugdhavārdhinā, siktabhūbhāgā ṅgaṇamivāmandacandanāmcucchṭābhiḥ, viliptadigbhittikam iva sāndrasudhāpaṅka piṇḍitaiḥ, pūritamivōtsarpikarpūrapāṁsuvr̥ṣṭyā, praviṣṭam iva sphāṭikamaṇimahā mandirōdaradahīm, utplavamānam iva dravībhūtatuhinācalamahāplavēna, bhuvana māsīt. 
 
 
 tataś ca— 
 
 
 kailāsāyitamadribhirviṭa pibhiḥ śvētātapatnāyitaṁ 
 mr̥tpaṅkēna dadhīyitaṁ jalanidhau dugdhāyitaṁ vāribhiḥ 
 muktāhāralatāyitaṁ vratatibhiḥ śaṅkhāyitaṁ śrīphalaiḥ 
 śvētadvīpajanāyitaṁ janapadairjātē śaśāṅkōdayē 
 
 
 api ca— 
 
 
 sarvē ’pi pakṣiṇō haṁsāḥ sarvē ’vyairāvatā gajāḥ 
 jātāścandrāṁśubhiḥ sarvē raupyapuñjāḥ śilōccayāḥ 
 
 
 api ca— 
 
 
 sudhāpaṅkōpaliptēva barddhava sphaṭikōpalaiḥ 
 vilīnahimadigdhēva mēdinī jyōtsnayā kr̥tā 
 
 
 api ca— 
 
 
 saudha skandhatalāni dīpapaṭalaiḥ kampēna pāṇḍadhvajā 
 
 haṁsāḥ pakṣavidhūmanēna mr̥dunā nidrāntanādēna ca 
 lakṣyantē kumudāni ṣaṭpadrutairutsarpigandhēna ca 
 kṣubhyatkṣīrapayōdhipūrasadr̥śē jātē śāśāṅkōdayē 
 
 
 tathāvidhē ca candrōdayaprapañcē haṭhādutkaṇṭhayābhibhūyamānō niṣadha nāthaścintayāṁcakāra. 
 
 
 ‘itaś candraḥ sāndrānkirati kiraṇānaviparuṣān 
 itō ’pi prōnmīlatkumudavanavāyurvilasati 
 itaḥ kādambānāṁ dhvanitam api nidrālasadr̥śā- 
 masahyaḥ sarvō ’yaṁ manasijamahimnaḥ parikaraḥ 
 
 
 api ca— 
 
 
 itō makarakētanaḥ kirati durnivāraḥ śarā- 
 nitō ’pi vayam ākulāḥ kuliśapāṇidattājñayā 
 tadētadatisaṅkaṭaṁ yad iha kaiściduktaṁ janai- 
 ritō viṣamadustī bhayamitō mahāvyāghrataḥ 
 
 
 tadidānīṁ kim iha kartavyam, kathaṁ vā hāsyēnāpyavandhyavacasāmalaṅghanīyaḥ khalv ādēśō lōkapālānām’ iti cintayannēkākī padbhyām ēva vinirgatya nija nikētanātsamantādāpata dbhiḥ śaśāṅkakiraṇajālaiḥ parijanair iva paridarśitava rarmā kaiścitkālalavaiḥ kailālakūṭāyamānāḍhālakābhōgabhavyaṁ bhīmabhūpālabhava namavāpya kanyāntaḥpuraṁ puraṁdaravarapradānādadr̥śyamānarūpaḥ prāsādapālakaiḥ pravi vēśa. 
 
 
 praviśya ca dūrādabhimukhāgatēnānavara tadahya mānakr̥ṣṇā gurudhūpadhūmavartinata kēna bahalayakṣa kardamāmbusi kasaudha skandhasaṁdhisaṁtrāriyā gandhavāhēna kr̥ tābhyutthāna iva, parikramya stōkamantaram ‘ita itō dēvī varttatē’ iti gītagō ṣṭōsthita sakhīgītabhaṁkārēṇāhūyamāna iva, yatrāstē damayantī tatsaudhapr̥ṣṭhamā rūḍhavān. 
 
 
 āruhya ca manāyavahitō ’nupalakṣyamāṇa iva, vēṇuvīṇākkaṇānusā riṇā kōmalakākalī prāyēṇa kiṁnarīpramukhasakhīnāṁ gītēna vinōdyamānām, a lakavallarī madhyanivēśitatārānukārimauktikēna kajalakalaṅkitanayanōtpalapa camapālinā sukhēna sacandragaganaspardhayā bhūtalam api pūrṇōditēndumaṇḍalami vāpādayantīm, uccakucamaṇḍalavilōlayā sasmarasaptarṣigrahagaṇapaṅktyēva hāralatayā kr̥takaṇṭhakandalāślēṣām, īpaṭakapōlapāliṁ parāmr̥śatā cāṭukā rēṇa vasantasamayaprahitadūtēnēva karṇalagnēna kusumamañjarīdvitīyēna cālapalavēna virājitavadanām, acchācchēḥ kastūrikāpaṅkapatrabhaṅgairbhujaṅgair iva lāvaṇyā mr̥tarakṣāgataira laṁkr̥tabhavyabhujaśikharām, āsannabhuvi vikīrṇaiḥ pāṇḍupuṣpa prakaraigaṁganādavatīryaṁ rūpālōkanakutūhalibhirnakṣatrair iva parivr̥tām, ūruni tasvamaṇḍalasparśasukhalampaṭatayā nīvīprāntapuñjitataraṅgaṁ kṣīrōdam iva vastratāṁ gatamacchupāṇḍu nētrapaṭṭaṁ paridhānām, ‘aham ēva tvayā svayaṁvarē varaṇīyaḥ ity arthitayā pādalagnēna śēṣōragēṇēva raupyanū puravalayēna virājitavāmacaraṇapa lavām, vividhavilāsavartikābhirivākāritām, amr̥tadravavarṇakair iva ci tritāvayavām ānandakandalair iva ghaṭitām, mōhanamaṇi śilāyāmivōtkī rṇām, śr̥ṅgāradāruṇīvōskuṭṭitām, vaśīkaraṇaparamāṇubhir iva vinirmitām, madanamr̥tpiṇḍēnēva niṣpāditām, vajralēpaputrikām iva dvaśōḥ, ākarṣaṇamaṇi śalākām iva hr̥dayasya, jīvanauṣadhibhivānurāgasya, jayapatākām iva madanasya, vahalacandanāmbucchaṭārdritabhuvi vikīrṇasurabhi parimalamilammadhukararavānumē yapāṇḍurapuṣpaprakarē masr̥ṇasitasudhāvandhapicchalē saudhaskandhē jyōtsnāmr̥ta sparśasukhamanubhavantīm, acchāṁśusphaṭikamaṇiparyaṁṅkikāṅkabhājaṁ damayantīma labdhanidrāmadrākṣīt. 
 
 
 tāṁ cāvalōkya vicintitavān. 
 
 
 ‘ahō sthānē ’bhinivēśō lōkapālānām. aśēṣasukhanidhānāya kō na spr̥hayati. 
 
 
 manyē ca— 
 
 
 visphāritatārēkṣaṇairimām ēva paśyannayamākāśaḥ sagrahō ’bhūt. 
 
 
 ayaṁ ca candraścandanapāṇḍubhiḥ karair imām ēva parāmr̥śanmadanānaladāhamayīṁ vraṇalēkhāṁ kalaṅkacchalēna hr̥dayēnōdvahati. 
 
 
 ayam api samīpōdyānamārutō ’syāḥ samarpitakusumagandhaḥ śanairuttarīyāṁ śuṁkamākṣipanmadanāturastiryak patati. 
 
 
 sarvathā jitaṁ manuṣyalōkēna, yatraivaṁvidhamacintyam, anālōcanagōcaram, apratimarūpam, adbhutam, amūlyamudapadyata strīratnam. 
 
 
 āḥ prajāpatē, pariṇataśilpō ’si. saṁsāra, sanāthō ’si. madana, mahō tsavavānasi. cakṣuḥ kr̥tārthamasi. hr̥daya, pūrṇamanōrathamasi. dūrāgamanē śrama, saphalō ’si. 
 
 
 sakalayuvajanamanōmadhukarākr̥ṣṭikusumitalatikē nijanayananirjita rājīvē jīva ciram. 
 
 
 tathā hi— 
 
 
 lakṣma vibhrāṇayōḥ kāṁcic cañcabhrūbhaṅgabhāgayōḥ 
 
 valiṁ yāmō vayaṁ tanvi tavānjasadr̥śōr dr̥śōḥ 
 
 
 api ca— 
 
 
 kiṁnara vadanavinirgata pañcamagītāmr̥tē śrutiṁ śrayati 
 harati hariṇīdr̥śō dr̥k sālasavalitā ca lulitā ca 
 
 
 ity anēkavidhāni cintayanmr̥dulīlā padairāgatya gītagōṣṭhīsthitasya ‘kō ’yam’ iti vismayavisphāritalōcanasya saṁbhramavataḥ sakhīkadambakasya madhya maviśat. 
 
 
 praviṣṭē ca tasminūṁ, ākasmikavismayēna visphāritāni, bhayēna bhrami tāni, kautukēnōttānitāni, vrīḍayā valitāni, mudā miladarālapadamāṇi, smarākūtēna vilulitāni, dikṣārasēnānimiṣāṇi, dr̥ṣṭisaṁghaṭṭanēna mukuli tāni, vilāsēna militāni, ciraṁ cakṣūṁṣi bibhrāṇāḥ kimapi calitāsanam, utkampitahr̥dayam, apasaradudhairyam, avagalatsvēdasalilam, utpulakitā ṅgam, anaṅgabhaṅguram, avalōkitānyōnyamukhamavatasthirē tadabhimukhāḥ la khyaḥ. 
 
 
 damayanty api ‘dēvī, vardhayāmō vardhayāmaḥ kō ’pi kasyāścijīvitēśvarō ’yam atraivāgatō dr̥śyatē’ iti harṣōtkarṣagadgagirāṁ, gītamutsr̥jya sasaṁbhramōtthitaku bjavāmanakanyakānāṁ mr̥dukaratalatāṁlikākalitakalakalēna manāgvilāsavali tamukhī tadabhimukhamavalōkya śayyātalādudacalat. 
 
 
 ‘āḥ kutō ’syānēkaprākārarakṣakarakṣitē pakṣiṇām api duṣpravēśē viśēṣatō rajanyāṁ kanyāntaḥpurē pravēśaḥ’ ity adbhutarasāvēśastimitēna kiṁcit saṁcāritēna cakṣuṣā punaḥpunarnalamavalōkya cintayāṁcakāra. 
 
 
 dhanyā kāpyuparādhitādvitanayā yasvās tvam ālhādaya- 
 
 nmuktāhāra iva prasāritabhujaḥ karāṭhē vilōṭhiṣyasi 
 dhatistāta tavāpi dhanyamamunā sr̥ṣṭēna manyē śramaṁ 
 mātarmēdini vandhasē kim aparaṁ yasvāstavāyaṁ patiḥ” 
 
 
 ēvaṁ cintayatyēva tarakālamākūtakautukaharṣabhayādyanēkarala paramparā parāvartitanayanōtpalā lajjāvanamitamukhī vidhēyavivēkavaikalyamabhajata. 
 
 
 nalō ’pi ‘vihaṁgavāgurikē, bhavatsvāminyāḥ kimēvaṁvidhaḥ samācāraḥ, yada bhyāgatajanēna saha svāgatālāpamātrēṇāpi na kriyatē vyavahāraḥ iti tasyāḥ samīpavartinīṁ pūrvaparicitāṁ kiṁnarīm abhāṣata. 
 
 
 sāpi sasaṁbhramapraṇāmapūrvam idam avādīt. 
 
 
 ‘kiñcit kampita pāṇikaṅkaṇaravaiḥ pr̥ṣṭa nanu svāgataṁ 
 śrīḍānamramukhābjayā caraṇayōrmyaṁstē ca nētrōtpalē 
 dvārasthastanayugmamaṅgalaghaṭē dattaḥ pravēśō hr̥di 
 svāminki na tavātithēḥ samucitaṁ sakhyānayānuṣṭhitam 
 
 
 taditaḥ sasaṁbhramōtthitayānayā samarpitam idam ullasammaṇiparyaṅkikāpr̥ṣṭham adhi tiṣṭhatu dēvaḥ. 
 
 
 tvam api dēvi, vidrumamaṇiparyaṅkikāmimāmadūravartinīmadhyāsva. 
 
 
 bhavatu ca bhavatōḥ paramukhēna śrutānyōnyasvarūpayōriddānīmātmānubhavēna nayananivr̥tiḥ, phalantu manōrathāḥ sakhīnām’ iti. 
 
 
 tayābhihitau tau sarvasatvara sakhīkaraparāmr̥ṣṭayōḥ sphaṭika pravālaparyaṁṅkika yōrutsaṅgabhāgaṁ bhējatuḥ. 
 
 
 
 tataś ca tau— 
 
 
 harṣādvāṣpacitē, bhayāttaralitē, visphāritē vismayā, 
 dautsukyātstimitē, smarādvilulitē, saṁkōcitē lajayā 
 rūpālōkanakautukēna rabhasādanyōnyavaktrāmbujē 
 kiṁcit sāci ca saṁmukhaṁ ca nayanē saṁcārayāmāsatuḥ 
 
 
 tatra ca vyatikarē— 
 
 
 antaḥ kēvalamullasanti na punarvācāṁ tu yē gōcarā 
 yēṣāṁ nō bharatādayō ’pi kavayaḥ katu vivēkaṁ kṣamāḥ 
 lajjāmantharayōḥ paraspara miladvaṣṭiprapātē tayō- 
 stē sarvē samakālam ēva hr̥dayē kē ’py āvirāsarasāḥ 
 
 
 api ca. tatra ca vyatikarē— 
 
 
 karṇāntakr̥ṣṭavalayīkr̥tacāpacakra- 
 ścañcadguṇaskhalanajarjaritaprakōṣṭhaḥ 
 lakṣadvayē ’pi yugapadviśikhānvimuñca 
 saṁdhānasatvarakaraḥ śramavān smarō ’bhūt 
 
 
 anantaramāptasakhīvacanēna svayam arghadānōdyatāṁ tām ‘alam alam utpalākṣi prayāsēna. na khalv asi pātraṁ pariśramasya. na pārijātamañjarī jaraṭhapavanaprēṅkhō lanāyāsaṁ sahatē’ iti damayantīmabhidhāya tasyāḥ svādudurlabhasūktisudhā sēka kōmalālāpapaṇḍitābhiḥ sakhībhiḥ saha parimitaparihāsēna, kimapi jalpan, kimapi hasan, kimapi hāsayan, muhūrttam ivāsāṁcakrē. 
 
 
 
 cintitavāṁś ca— 
 
 
 līlātāṇḍavitabhruvōḥ smarabharabhrāntōllasattārayō- 
 rantarmōkti kamālikādhavalayōrmugdhasmitasmēṇyōḥ 
 kiṁcit sācidvaśōḥ kr̥tānilacalannīlōtpalaspardhayō- 
 rullōlair iva yāti padamaladvaśaḥ kāntirmadīyē mukhē 
 
 
 api ca— 
 
 
 daramukulita nētraprāntaparyastatāraṁ 
 tava taruṇi salajjaṁ sasmitaṁ sasmaraṁ ca 
 kṣaṇamabhimukhavaktrē vismayasmēradr̥ṣṭau 
 mayi valati valakṣaṁ vīkṣitaṁ mā nirautsīḥ 
 
 
 kiṁ cānyad aparam idam āśāsmahē— 
 
 
 lāvaṇyāmr̥tadīrghikā kulagr̥haṁ saubhāgyasaundaryayō- 
 trailōkyākararatna kandaliriyaṁ jīvyātsahasraṁ samāḥ 
 lōkālōkanakautukāya bahunā śilpaśramēṇādarā- 
 nmanyē yāṁ vidhinā vidhāya vihitaṁ sr̥ṣṭērdhvajārōpaṇam 
 
 
 
 ahō āścaryam— 
 
 
 raṅgatyaṅga kuraṅgācyāścakṣurmē yatra yatra tu 
 dr̥śyatē tatra tatraiva balādvāṇakaraḥ smaraḥ 
 
 
 tatkathamiyamanyārthē prārthyatē. taddahyatāmayaṁ paraprēṣyabhāvaḥ. 
 
 
 yataḥ. tirayati svāttantryasukham, abhimukhayati pāravaśyaklēśam, ā mantrayati tiraskāram, ādaryāta dainyam, āhvayati laghimānam, āvāha yati hāsyavādam, samānayatyaucityabhaṅgam, aṅgīkārayati kārpaṇyam, apa hastayati vastubhāvam, puruṣasya. 
 
 
 tathā hi— 
 
 
 sōcchvāsaṁ maraṇaṁ niragnidahanaṁ niḥśr̥ṅkhalaṁ bandhanaṁ 
 niṣpaṅkaṁ malinaṁ vinaiva narakaṁ saiṣā mahāyātanā 
 sēvāsaṁjanitaṁ janasya sudhiyō dhikpāravaśyaṁ yataḥ 
 pañcānāṁ saviśēṣamētadaparaṁ ṣaṣṭhaṁ mahāpātakam 
 
 
 
 kiṁ cānyat— 
 
 
 
 
 prastutasya virōdhēna grāmyaḥ sarvō ’py upakramaḥ 
 vīṇāyāṁ vādyamānāyāṁ vēdōddvārō na rōcatē 
 
 
 tat kim idānīm idam ucyatē. ‘lōlākṣi, lōkapālāstvāmasmanmukhēna vr̥ṇva nti iti prastutānurāgabhaṅgaḥ, tadādēśō ’pahrūyatē svāminy anyathā kathyatē śrēya skhalanam, yathāvr̥ttamēvākhyāyatē svārthahāniḥ, tad varam astu svārthavighātō na tu viśvastadēvatāvañcanāpātakam’ iti cintayann aśēṣam api tasyai purandarā dēśaṁ saprapañcam ācacakṣē. 
 
 
 sāpi stōkasmitasnigdhanamramukhō ‘haṁ hē priyaṁvadikē, priyāsmajjīvita yāmbayā tātēna ca madhyāhnē samāhūya kim uktāsi kiṁ śikṣitāsi. na nāma cālēyam, avinītēyam, āgrahagrahagrastēyam, iti kēnāpi karṇējapēna tātasya hr̥dayāddūrōkr̥tāham. vandyāḥ khalu gurava dēvāś ca vibhēsi tēbhyō ’ham’ iti priyaṁvadikākhyayā sakhyā sārdhamanyālāpam akarōt. 
 
 
 nalō ’pi ‘madirāti, madayati madirā, taralayati tāruṇyam, andhayati dhanam, utpathayati manmathaḥ, virūpayati rūpābhimānaḥ, kharvayati garvaḥ. sarva janaprasiddhamētat. kiṁtu tvam idam asatyatāṁ mānaiṣīḥ. vyabhicaraṁtu tavāṅgē la camētat. nahi śaśini vahniḥ, amr̥tē ca viṣāṅkuraḥ saṁbhavati. tadimaṁ dēvā dēśaṁ māvaśāsīḥ. sarvathā prabhavanti prāṇināmamī lōkapālāḥ. tatrāpi vi śēṣataḥ sakalatridaśādhipati raśēṣasurakirīṭamaṇimayūkhamālārcitacaraṇā ravindapurandarō dēvaḥ. taddr̥ṇu kamapyamīṣāmamr̥tabhujāṁ madhyē. mānasya svargasu khāni. abhūmirasi martyalō kastō kasukhānām’ iti punastām abhyadhāt. 
 
 
 ēvaṁvidhē ca vyatikarē damayantyā punaruktamimaṁ jalpamaraṇyakariṇyēvāru ntudamaṅkuśamasahamānayā manāktaralitē śirasi, stōkīkr̥tē manasi, muktē niḥsahaniḥśvāsamaruti, parāvarttitē cakṣuṣi, vivarṇatāmānītē vadanāravindē, prastāvapaṇḍitā priyamvadikā prāha. 
 
 
 ‘dēva, śrutaṁ śrōtavyam, bhavadhāritō dēvādēśaḥ. kiṁ tu na svatantrēyam, ī śvarēcchayā pravr̥ttinivr̥ttayō yataḥ prāṇinām, anālācanagōcaraścāyamanurāḥ gōṅganājanasya. 
 
 
 tathā hi— tīvratapanatāpapriyāmbhōjinī na sahatē stōkamapyamr̥tamucā rucaścandrasya, parimlāyati mālatīmālikā salilasēkēna. 
 
 
 prasiddhaṁ caitat— 
 
 
 bhavati hr̥dayahārī kvāpi kasyāpi kaści 
 na khalu guṇaviśēṣaḥ pramavandhaprayōgē 
 kisalayati vanāntē kōkilālāparamyē 
 vikasati na vasantē mālatī kō ’tra hētuḥ 
 
 
 ēvam anēkavidhāpākhyānanipuṇyā tatkālōcitam, anuccasmitasudhā ‘snigdham, aviruddham, parimitaparihāsasundaram, anubr̥ṁhitānurāgam, u catacāṭucaṭulam, aśāṭyam, akaṭhōram, anujjhitapriyam, priyaṁvakiyā sahālpālpaṁ jalpana ‘ayuktam iha kanyāntaḥpurē ciraṁ sthātum’ iti cintayannā pr̥cchya damayantīṁ nalaḥ paryaṅkikāpr̥ṣṭhādudatiṣṭhat. 
 
 
 prathamōtthitayā ca tathā lajjāvanamravadanāravindayā saha sakhīkadamba kēna dvitrāṇi padānyanugamyamānō vihasan ‘alam alam āyāsēna, sthīyatāṁ sukham ity abhidhāya svagr̥hān ayāsīta. 
 
 
 gatvā ca śirīṣakusumadāmamr̥duni śayyātalē niṣaṇṇaś cintāyāṁ cakāra. 
 
 
 harṣādutpulakaṁ vikāsi rabhasāduttānitaṁ kautukā- 
 cchr̥ṅgārādalasaṁ, bhayāttaraladgaṅ nammaṁ ca lajjābharāt 
 tasyās tannavasaṁgamē mr̥gadr̥śō dr̥śyēta bhūyō ’pi kiṁ 
 kiṁcit kāñcanagauragaṇḍagalitasvēdāmburamyaṁ mukham 
 
 
 
 api ca— 
 
 
 apasarati na cakṣuṣō mr̥gākṣī 
 rajaniriyaṁ ca na yāti naiti nidrā 
 praharati madanō ’pi duḥkhitānāṁ 
 vata bahuśō ’bhimukhībhavantyapāyāḥ 
 
 
 iti vividhavitarkāvēśavidhvastanidraḥ 
 sajalajaḍima mīlaspadama cakṣurdadhānaḥ 
 haracaraṇa sarōjadvandvamādhāya cittē 
 nr̥patir api vidagdhaḥ sa triyāmām anaiṣīt 
 
 iti śrītrivikramabhaṭṭaviracitāyāṁ damayantīkathāyāṁ haracaraṇasarōjāṅkāyāṁ saptama ucchvāsaḥ samāptaḥ 
 
 granthō ’pi ca samāptaḥ 
