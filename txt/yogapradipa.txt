
 
 
 atha yogapradīpaprārambhaḥ 
 
 yāvan na grasyate rogair yāvan nābhyeti te jarā | 
 yāvan na kṣīyate vāyus tāvat kalyāṇam ācara 
                        ||1|| 
 
 
 kuto 'smi kva gamiṣyāmi kutrāyāto 'smi sāṃprataṃ | 
 ko bandhur mama kasyāham ity ātmānaṃ vicintayet 
                            ||2|| 
 
 
 puruṣās tīrtham icchanti kiṃ tirthaiḥ kleśakāraṇaiḥ | 
 dharmatīrthaṃ śarīrasthaṃ sarvatīrthādhikaṃ mataṃ 
                            ||3|| 
 
 
 idaṃ tīrtham idaṃ tīrtham iti jñātvā bhramante ye | 
 jñānadhyānavihīnās te sati tīrthaṃ svam eva hi 
                            ||4|| 
 
 
 ājanmopārjitaṃ sarvaṃ bhakṣayet kāyasaṃsthitaḥ | 
 kenāpi dṛśyate naiva svātmāyaṃ paśyato haraḥ 
                            ||5|| 
 [svātmānaṃ?] 
 
 
 lokair vilokyate cauro gate svalpe 'pi vastuni | 
 sarvasvaharam ātmānaṃ manāk paśyanti no jaḍāḥ 
                            ||6|| 
 
 
 taśyāmāpi kadā yena kāyadurgasamāśritaḥ |  [tan nāmāpi?] 
 
 ajñānachāditaḥ svātmā nirīkṣyo yogibhiḥ sadā 
                            ||7|| 
 
 
 ātmaiva suprasa nno
                             ' tra sugatiḥ parikīrtatā | 
 aprasannaḥ punar ayaṃ durgatiḥ syād asaṃśayam 
                            ||8|| 
 
 
 tīrthaṃ tīrthaṃ kurvatīha yasya darśanavāñchayā | 
 vasann atraiva dehe  ' sau devo draṣṭuṃ na śakyate 
                            ||9|| 
 
 
 sthāne sthāne bhramantīha devadarśanahetave | 
 śarīrasthaṃ na paśyanti devam ajñānabuddhayaḥ 
                            ||10|| 
 
 
 sarvadhātuvinirmukto jñānarūpo nirañjanaḥ | 
 ātmaiva karmanirmukto dhyātavyo mokṣakāṅkṣibhiḥ 
                            ||11|| 
 
 
 santoṣāmṛtanirmagnaḥ śatrumitrasamaḥ sadā | 
 sukhaduḥkhāparijñātā rāgadveṣaparāṅmukhaḥ 
                        ||12|| 
 
 
 prabhārāśir iva śrīmān sarvaviśvopakārakaḥ | 
 sadānandasukho pūrṇaḥ svātmā dhātavya īśaḥ  ||13|| 
 [dhyātavya] 
 
 
 śuddhasphaṭikasaṃkāśaḥ sarvajñaguṇabhūṣitaḥ | 
 paramātmākalāyukto dhyeyaḥ svātmā manīṣibhiḥ 
                            ||14|| 
 
 
 ṣaṭcakravat tu pīṭhādi sarvaṃ tyaktā mumukṣubhiḥ | [tyaktvā?] 
 ātmā dhyātavya  evāyaṃ dhyāne
                            rūpavivarjite  ||15|| 
 
 
 evam abhyāsayogena dhyānenānena yogibhiḥ | 
 śarīrāntaḥsthitaḥ svātmā yathāvastho  ' valokyate 
                            ||16|| 
 
 
 na jñātaḥ puruṣo yena guṇaprakṛtivarjitaḥ | 
 tenaiva tīrthayajñādi sevanīyaṃ na yogibhiḥ 
                            ||17|| 
 
 ātmajñānaṃ paraṃ tīrthaṃ na jalaṃ tīrtham ucyate | 
 svātmajñānena yac chaucaṃ tac chaucaṃ paramaṃ smṛtam 
                        ||18|| 
 
 
 ātmajñānaṃ paro dharmaḥ sarve dharmakarmaṇāṃ |
                             [sarvadharmakarmaṇāṃ?] 
 pradhānaṃ sarvavidvānāṃ prāpyate hy amṛtaṃ tataḥ 
                            ||18|| 
 
 
 tapobhir dustapais taptair vratais tais taiś ca puṣkaraiḥ | 
 ātmajñānaṃ vinā mokṣo na bhaved yogīnām api 
                            ||20|| 
 
 
 sarvadharmamayaḥ śrīmān sarvasvarṇavivarjitaḥ | 
 ātmāyaṃ jñāyate tena tasya janma vidyate 
                        ||21|| 
 
 
 evaṃ dhyātvā svamātmānaṃ svakāye kāyavarjitaṃ | 
 dhyeyaḥ parapadāruḍhaṃ deveśaṃ muktihetave 
                        ||22|| 
 
 
 śaṅkaro vā jineśo vā yo yasyābhimataḥ sa dā | 
 eka eva prabhuḥ śānto nirvāṇastho vilokyate 
                            ||23|| 
 
 
 surāsuranarādhīśaṃ pūjito jagatāṃ hitaḥ | 
 savvadoṣavinirmukto deveśaḥ parikīrtitaḥ  ||24|| 
 [sarvadoṣa-?] 
 
 
 puṇyāpuṇyapathātīto bhavavallīvināśanaḥ | 
 avyakto vyaktarūpaś ca sarvajñaḥ saradarśanaḥ 
                            ||25|| 
 
 
 nirākāro nirābhāso niḥprapañco nirañjanaḥ | 
 sadānandamayo devaḥ siddho buddho nirāmayaḥ 
                            ||26|| 
 
 
 anantakevalo nityo vyomarūpaḥ sanātanaḥ | 
 devādhidevo viśvātmā viśvavyāpī purātanaḥ 
                        ||27|| 
 
 
 kṛtsnakarmakalātītaḥ sakalo niṣkalo 'pi ca | 
 paramātmā paraṃ jyotiḥ paraṃ brahma parāt paraḥ 
                            ||28|| 
 
 
 guṇatrayavinirmukto gandhasparśavivarjitaḥ | 
 achedyaś cāpy abhedyaś ca nirlepo nirmalaprabhuḥ 
                            ||29|| 
 
 
 saguṇo nirguṇaḥ śāntaḥ saṃsārārṇavatārakaḥ | 
 durlakṣo lakṣyaṃ āpannaḥ suvarṇo varṇavarjitaḥ   ||30|| 
 
 
 eko 'py anekarūpaś ca sthūlasūkṣmo laghur guruḥ | 
 nirvāṇapadamārūḍho deveśo  ' yam ihocyate 
                            ||31|| 
 
 
 brāhmaṇair lakṣyate brahmā viṣṇuḥ pītāṃ varais tathā | 
 rudras tapasvibhir dṛṣṭa eṣa eva nirañjanaḥ 
                            ||32|| 
 
 
 jinendro jalpyate jainair buddhaḥ kṛtvā sa saugataiḥ | 
 kaulikaiḥ kola ākhyātaḥ sa evāyaṃ sanātanaḥ 
                            ||33|| 
 [kaula?] 
 
 
 sphaṭiko bahurūpaḥ syād yathaivopādhivarjitaḥ | 
 sa tathā darśanaiḥ ṣaḍbhiḥ khyāta eko  ' py anekadhā 
                            ||34|| 
 
 
 yathāpy anekarūpaṃ syāj jalaṃ bhūvarṇabhedataḥ | 
 tathā bhāvavibhedena nānārūpaḥ sa gīyate 
                        ||35|| 
 
 
 bhāvabhedān na ma sthanti darśanāny ekavartmanā |  [na
                            tiṣṭhanti?] 
 ekatrāpi sthitāḥ kārye pañcaite viṣayā yathā 
                            ||36|| 
 
 
 niṣakalo nirmamaḥ śāntaḥ sarvajñaḥ sukhadaḥ prabhuḥ | 
 sa eva bhagavān eko devo jñeyo nirañjanaḥ 
                        ||37|| 
 
 
 vyomarūpo jagannāthaḥ kriyākālaguṇottaraḥ   | 
 saṃsārasṛṣṭibhir muktaḥ sarvatejo vilakṣaṇaḥ 
                            ||38|| 
 
 
 kevalajñānasaṃpūrṇaḥ kevalānandasaṃśritaḥ | 
 kevaladhyānagamyaś ca deveśo  ' yam ihocyate 
                        ||39|| 
 
 
 ityanantaguṇākīrṇam anantaṃ sukhaśālinaṃ | 
 dhyāyen muktipadārūḍhaṃ deveśam apunarbhavaṃ 
                            ||40|| 
 
 
 śamaraktasvasthagaṅgājalena snāpayet prabhuṃ | 
 pūjayet taṃ tato yogī bhāvaṃ puṣpaiḥ sugandhibhiḥ 
                            ||41|| 
 
 
 bhaktisthale viśāle ca vaśyaṃ kṛtvā sthiraṃ manaḥ | 
 nikṣipya paramānandasnehapūraṃ sudhādikaṃ  ||42|| 
 
 
 
 dīpaśreṇīṃ sudīptāṃ ca prabodhyajñānatejasā | 
 uttārayet prabhoḥ puṇyam ārārtrikam iti kramāt 
                            ||43|| 
 
 
 sadaiva vidhinānena deveśasya prabhor ahaṃ | 
 bhaveyaṃ bhāvataḥ pūjākārakaś ceti cintayet 
                            ||44|| 
 
 
 svahaṃsam atarātmānaṃ cidrūpaṃ paramātmani   |  [antarātmānaṃ ?] 
 yojayet parame haṃse nirvāṇapadam aśnute 
                        ||45|| 
 
 
 dvābhyām ekaṃ vidhāyātha śubhadhyānena yogavit |  
 paramātmasvarūpaṃ taṃ svam ātmā cainaṃ vicintayet 
                            ||43|| 
 
 
 sulabdhānandasāmrājyaṃ kevalajñānabhāskaraḥ | 
 paramātmā svarūpo  ' haṃ jātas tyaktabhavārṇavaḥ 
                            ||47|| 
 
 
 ahaṃ nirañjano devaḥ sarvalokāgram āśritaḥ | 
 iti dhyānaṃ sadā dhyāyed akṣayasthānakāraṇaṃ 
                            ||48|| 
 
 
 ātmano dhyānalīnasya dṛṣṭo deve nirañjane | 
 ānandāśruprayātaḥ syād romāndaś ceti lakṣaṇaṃ 
                            ||49|| 
 
 
 saṃyamo niyamaś caiva karaṇaṃ ca tṛtīyakaṃ | 
 prāṇāyāmapratyahārā samādhir dhāraṇā tathā 
                        ||50|| 
 
 
 dhyānaṃ cetīha yogasya jñeyam aṣṭāṅgakaṃ budhaiḥ | 
 pūrṇāṅgakriyamāṇas tu muktaye syād asau satām 
                            ||51|| 
 
 
 taddharma taddharmas tadvrataṃ
                        dhyānaṃ tat ta yo yoga eva saḥ | [tat tat ?] 
 sa eva hi padāroho na yatra kliśyate manaḥ 
                        ||52|| 
 
 
 saṅkalpena vikalpena hīne hetuvivarjite | 
 dhāraṇādhyeyaniryukto nirmalasthānake dhruve 
                            ||53|| 
 
 
 niyuñjita sadā cittaṃ sabhāve bhāvanāṃ kuru |  [niyuñjīta ?] 
 pade tatra gato yogī na punar janmatāṃ vrajet 
                            ||54|| 
 
 
 jñeyaṃ sarvapadātītaṃ jñānaṃ ca mana ucyate | 
 jñānaṃ jñeyaṃ samaṃ kuryān nānyo mokṣapathaḥ punaḥ 
                            ||55|| 
 
 
 bhruvopari mano nītvā tat paraṃ cāvalokyate | 
 parāt parataraṃ tac ca ta chukṣmaṃ tan nirañjanaṃ 
                            ||56||  [tac chūkṣmaṃ ?] 
 
 
 pūrvamārgena mokṣo  ' sti paścime  ' pi na vidyate | 
 unmārga unmanībhāve muktiḥ syān mārgavarjitā 
                            ||57|| 
 
 
 bhavabhrāntiparityāgād ānandaikarasātmikā | 
 sahajāvasthitaḥ sādhor ayaṃ mokṣapathaḥ smṛtaḥ 
                            ||58|| 
 
 
 mano yat kāyarahitaṃ śvāsocchāsavivarjitaṃ | 
 gamāga mapathātītaṃ
                            sarvavyāpāravarjitaṃ  ||59|| 
 
 
 nirāśrayaṃ nirādhāraṃ sarvādhāraṃ mahodayaṃ | 
 parācinaṃ padaṃ jñeyaṃ yogibhis tan nirañjanaṃ 
                            ||60|| 
 [parācīnaṃ ?] 
 
 
 pavano mriyate yatra mano yatra vilīyate | 
 vijñeyaṃ sahajaṃ sthānaṃ tatsūkṣmam ajarāmaraṃ 
                            ||61|| 
 
 
 mano vyāpāranirmuktaṃ sadaivabhyāsayogataḥ | 
 unmanībhāvam āyātaṃ labhate tat padaṃ kramāt 
                            ||62|| 
 
 
 vimuktaviṣayāsaṅgaṃ sannirūddhaṃ mano hṛdi | 
 yadā yāty unmatibhāvaṃ tadā tat paramaṃ padaṃ 
                            ||63|| 
 
 
 dhyātṛ dhyāno bhayābhāvo dhyeyanaikyaṃ padā vrajet | 
 so  ' yaṃ samarasībhāvas tad ekīkaraṇaṃ mataṃ 
                        ||64|| 
 
 
 śubhadhyānasya sūkṣmasya nirākārasya kiṃ cana | 
 athātaḥ procyate tattvaṃ durjñeyaṃ mahatām api 
                            ||65|| 
 
 
 rātrau suptena mūkena labdhaḥ svapno  ' tra kena cit | 
 na brūte sno pi mūkas tu tena svapno na budhyate   ||66|| 
 [brūte bho 'pi ?] 
 
 
 yo mūko yādṛśī rātri svapno  ' pi prājñayā dṛśaḥ | 
 phalaṃ ca yādṛśaṃ tasya śṛṇu saumya tadā darāt 
                            ||67|| 
 
 
 avidyā rātri supte na citta mūkena yoginā | 
 svapno bhāvamayo labdhas tasyaivānandadāyakaḥ 
                            ||68|| 
 
 
 kṛtas tena sthiro bhāva parabrahmaṇi yoginā | 
 parabrahmagato bhāvas tasya muktiphalo bhavet 
                            ||69|| 
 
 
 somasūryadvayātītaṃ vāyusaṃcāravarjitaṃ | 
 saṅkalpavarjitaṃ cittaṃ parabrahmani gadyate 
                            ||70|| 
 
 
 parabrahmaiva tad jñeyaṃ siddhyarthaṃ vibudhaiḥ | 
 sadā svapnārthaḥ kathitaḥ prājñaḥ yogayuktyā tavāgrataḥ 
                        ||71|| 
 
 
 na kiṃ cic cintayec cittam unmanībhāvasaṅgataṃ | 
 nirākāraṃ mahāsūkṣmaṃ mahādhyānaṃ tad ucyate 
                            ||72|| 
 
 
 piṇḍarūpapadair bhedāḥ śukladhyānāsya ye purā | 
 uktās tasyaiva rohārthaṃ prāsāde padi kaṃ yathā  ||72|| 
 [duplication of numbering in ms.] 
 
 
 kādṛśo  ' smi kva gantāsmi kiṃ karomi smarāmi kiṃ | 
 iti yogī na jānāti laye līno nirañjane  ||73|| 
 
 
 ācchādite jñānanetre viṣayaiḥ paṭalopamaiḥ | 
 dhyānaṃ siddhipurīdvāraṃ naiva paśyanti jantavaḥ 
                            ||74|| 
 
 
 pañcabhiś cañcalair iṣṭaiḥ pṛthak viṣayanāmabhiḥ | 
 aniruddhair indriyād vai dhyānād avyāvartate manaḥ 
                            ||74|| 
 
 
 śamaṃ nīteṣu teṣv atra kaṣāyeṣv indriyeṣv api | 
 dhyānasvairyakṛte cittaṃ kāryaṃ saṅkalpavarjitaṃ 
                            ||76|| 
 [dhyānasthairyakṛte ?] 
 
 
 dhyānaṃ manaḥsamāyuktaṃ manas tatra calācalaṃ | 
 vaśyaṃ yena kṛtaṃ tasya bhaved vaśyaṃ jagatrayaṃ 
                            ||77|| 
 
 
 yac chubhaṃ karmakatṛtvaṃ tat kuryān manasā saha |  [-kartṛtvaṃ
                            ?] 
 manas tulyaṃ phalaṃ yasmāt śūnye śūnyaṃ bhavet punaḥ 
                        ||78|| 
 
 
 kṛtvābhyāso yathā dhanvī lakṣyaṃ vidhyati tanmanā |  [kṛtābhyāso
                            ?] 
 ekacittas tathā yo gī vāñchitaṃ
                        karma sādhayet  ||79|| 
 
 
 tasmād apy uttamaṃ sāraṃ pavitraṃ karmanāśanaṃ | 
 sarvadharmottaraṃ cittaṃ kāryaṃ śamarasātmakaṃ 
                            ||80|| 
 [samarasātmakaṃ ?] 
 
 
 janma lakṣyair vratair ugrair yatraiva kṣīyate kva cit | 
 manaḥ śamarase magnaṃ tat karma kṣayayet kṣaṇāt 
                            ||81|| 
 
 
 sarvārambhaparityāgāt citte śamarasaṃ gate | 
 sā siddhiḥ syāt satāṃ yāno sarvatīrthāvagāhane 
                            ||82|| 
 
 
 vidyamāne pare mūḍhā yoge samarasātmake | 
 yogaṃ yogaṃ prakurvāṇā saṃbhrāmanti diśo diśo 
                            ||83|| 
 [sambhrāmyati ?] 
 tāvad varṇaviśeṣo  ' sti yāvad brahmāna vindati |  [brahmāṇo
                            vidanti ?] 
 saṃprāptā paramaṃ brahma sarve varṇā dvijātayaḥ 
                            ||84|| 
 
 
 dharmamārgā ghanās santi darśanānāṃ vibhedantaḥ |  [vibhedataḥ
                        ?] 
 mokṣārthaṃ samatāṃ yāti samudraṃ sarito yathā 
                            ||85||  [yānti ?] 
 
 
 gavām anekavarṇānām ekavarṇaṃ yathā payaḥ   | 
 ṣaḍdarśanamārgāṇāṃ mokṣamārgas tathā samaḥ 
                        ||86|| 
 
 
 saṅkalpakalpanāmuktaṃ rāgadveṣavivarjitaṃ | 
 sadānandalaye līnaṃ manaḥ samarasaṃ smṛtaṃ  ||87|| 
 
 atītaṃ ca bhaviṣyac ca yan na śocati mānasaṃ | 
 tān sāmāyikam ity āhur nivātasthānadīpavat  ||88|| 
 [tat ?] 
 niḥsaṅgaṃ yan nirābhāsaṃ nirākaraṃ nirāśrayaṃ | 
 puṇyapāpavinirmuktaṃ manaṃ sāmāyikaṃ smṛtaṃ 
                            ||89|| 
 
 
 gate śoko na yasyāstī na ca harṣaḥ samāgate | 
 śatrumitrasamaṃ cittaṃ sāmāyikam ihocyate 
                        ||90|| 
 
 
 yat prasarpati loke  ' smin śāstraṃ kukavibhi kṛtaṃ | 
 avidyā sā vinirdiṣṭā samatā bhramakāraṇaṃ 
                        ||91|| 
 
 
 yathā rātrau tame mūḍhā naiva paśyanti jantavaḥ ||  [tamre ?] 
 naivaikṣante tathā tattvam avidyātamasā vṛtāḥ 
                            ||92|| 
 
 
 
 mohamāyāmayī duṣṭā sādhūnāṃ mokṣakāṅkṣiṇāṃ | 
 mukti mārgārgalā nityam avidyā
                        nirmitā bhuvi  ||93|| 
 
 
 iti jñātvā budhair nityaṃ svātmane hitavāñchayā | 
 avidyā nirmitā bhuvi  ||94|| 
 ?? 
 iti jñātvā budhair nityaṃ dūratas tyājyā na śrotavyā kadā cana 
                            ||94|| 
 
 [avidyā nirmitā tyājyā na śrotavyā kadā cana ?] 
 
 
 sarvajñoktā tu sadvidyā bhavavicchedakāraṇaṃ | 
 saiva sevyā sadā sadbhir mokṣamārgapradāyikā 
                            ||95|| 
 
 
 sattvaṃ rajas tamaś ceti śarīrāntarguṇatrayaṃ || 
 rajas tamaś ca santyajya sattvam ekaṃ samāśrayet 
                            ||96|| 
 
 
 sattvaṃ sarvaguṇādhāraṃ sattvaṃ dharmakaraṃ dharaṃ | 
 saṃsāranāsanaṃ sattvaṃ sattvaṃ svargāpavargadaṃ 
                            ||97|| 
 
 
 nirālambe nirākāre sadānandāspande śubhe | 
 santāṃ dhyānamaye saudhe sattvastambho dṛdho mataḥ 
                            ||98|| 
 [satāṃ ?] 
 
 
 
 yathā vahnilavenāpi dahyante dārusañcayāḥ | 
 śukladhyānena karmāṇi kṣīyante 
                        yogināṃ tathā  ||100|| 
 
 
 yaḥ sadā snāti yogīndro dhyānasvacchamahājale | 
 lakṣam ekaṃ kathaṃ tiṣṭhet tasmin karma rajo malaḥ 
                            ||101|| 
 
 
 na laget padmini patre yathā toyaṃ svabhāvataḥ | 
 pāṣāṇo bhidyate naiva jalamadhyasthito yathā 
                            ||102|| 
 
 
 sphaṭiko malino na syāt rajasā chādito yathā | 
 na lipyate tathā pāpair ātmā saddhyānam āśritaḥ 
                            ||103|| 
 [saddhyāna-m-āśritaḥ?] 
 
 
 śukladhyānasamā yogā brahmavit brahmaṇi sthitaḥ | 
 bhūmistho  ' pi bhajed yogī śākhāgraphalam uttamaṃ 
                            ||104|| 
 
 
 muktiśrīparamānandadhyānenānena yoginaḥ | 
 rūpātītaṃ nirākāraṃ dhyānaṃ dhyeyaṃ tato niśaṃ 
                            ||105|| 
 
 
 granthānn abhyasya tattvārthaṃ tattvajñāne punaḥ sudhīḥ | 
 palālam iva dhyānārthaṃ tyajed granthān śeṣataḥ 
                            ||106|| 
 
 
 kṣīyante yāni kālena kiṃ taiḥ kartavyam akṣaraiḥ | 
 yāvan no nakṣaraprāptaṃ tāvan mokṣasukhaṃ kutaḥ   ||107|| 
 [yāvan na-n-akṣaraprāptaṃ ?] 
 
 
 dhyānaṃ kalpatarur loke jñānapuṣpaiḥ sapuṣpito |  [supuṣpito
                        ?] 
 mokṣāmṛtaphalair nityaṃ phalito  ' yaṃ sukhapradaiḥ 
                            ||108|| 
 
 
 tathā kuru yathā śukladhyānavṛkṣasamāśritaḥ | 
 cinvāno jñānapuṣpāṇi labhen mokṣaphalaṃ budhaḥ 
                            ||109|| 
 
 
 asminn eva bhave saumya vyomarūpaḥ sanātanaḥ | 
 śukladhyānāt sadānando yogī muktipadaṃ vrajet 
                            ||110|| 
 
 
 jñānadarśanacāritrarūparatnatrayātmakaṃ |  [-ātmakaḥ ?] 
 yogo muktipadaprāptāv upāyaḥ parikīrtitaḥ 
                        ||111|| 
 
 
 vyāpārachinnasaṃsāraḥ sa yogo muktiyojakaḥ | 
 vibhaktaḥ saṃyamādyaṅgaiḥ so  ' pi syād aṣṭadhā punaḥ 
                            ||112|| 
 
 
 maṇihutavahatārāsomasūryādayo  ' pi ca | 
 kṣiti viṣayam ihālpaṃ bāhyam udyojayanti  ||113|| 
 (metre 15 syllables?) 
 
 
 sahajalayasamuthaṃ dyotayej jyotir anta |  [-samutthaṃ] 
 (metre?) 
 stribhuvanam api sūkṣmasthūlabhedaṃ sadaiva 
                            ||114|| 
 (metre?) 
 
 
 paramānandāspandaṃ sūkṣmaṃ lakṣyaṃ svānubhavā t paraṃ |  (17 syllables?) 
 adhastād dvādaśāntasya dhyāyen nādam anāhataṃ 
                            ||115|| 
 
 
 tailadhārām ivāchannaṃ dīrghaghaṇṭā ninādavat | 
 layaṃ praṇavanādasya yas taṃ vetti sa yogavit 
                            ||116|| 
 
 
 ghaṇṭānāde yathā prāpte praśāmyan madhuro bhavet | 
 anāhato  ' pi nādo  ' rtha tathā śānto vibhāvyatāṃ 
                            ||117|| 
 
 
 nadaty avyaktarūpeṇa sarvabhūtahṛdi sthitaḥ | 
 sa nādo  ' nāhatas tena na nādo vyaktisaṃbhavaḥ 
                            ||118|| 
 
 
 sa nādasarvadehastho nāśāgre tu vyavasthitaḥ |  [nādaḥ sarva-
                        ?] 
 pratyakṣasarvabhūtānāṃ dṛśyate naiva lakṣyate 
                            ||119|| 
 
 
 akṣaradhvaninirmuktaṃ nistaraṅgaṃ same sthitaṃ | 
 yac cittaṃ sahajāvasthaṃ sa nādas tena bhidyate 
                            ||120|| 
 
 
 tāvad eveṅdriyāṇi syuḥ kaṣāyās tāvad eva hi | 
 anāhate mano nāde yāval līnaṃ na yoginaḥ 
                        ||121|| 
 
 
 saukhyaṃ viṣayikaṃ tāvat suramyaṃ pratibhāsate | 
 anāhatalayotpannaṃ sukhaṃ yāva n na labhyate | 
 janmakālārjitaṃ karma dhyānenānena yoginaḥ | 
 tamaḥ sūryodayeneva tat sarvaṃ naśyati kṣaṇāt 
                            ||123|| 
 
 
 sthūlaṃ sūkṣmaṃ ca sākāraṃ śubhadhyānam iti sphutaṃ | 
 rūpātītaṃ samākhyātaṃ nirākāram athocyate 
                        ||124|| 
 
 
 nirākāram api dhyānaṃ rūpātītaṃ samujvalaṃ |  [samujjvalaṃ ?] 
 sthūlasūkṣmavibhedena dvividhaṃ parikīrtitaṃ 
                            ||125|| 
 
 
 śarīraṃ sakalaṃ tyaktvā brahmadvāre sthiraṃ manaḥ | 
 kriyate yadi tat sukṣmaṃ nirākāram ihocyate 
                            ||126|| 
 
 
 dhyāne tv anāhate śuddhe nityābhyāsaprayogataḥ | 
 dvādaśānte nirākāre mano yogaṃ niveśayet 
                        ||127|| 
 
 
 brāhmamābhyantaraṃ yogī tyaktvātmānaṃ vidhāyi ca |  [bāhyam ābhyantaraṃ
                            ?] 
 brahmadvāraṃ nirākāraṃ paramātmapadaṃ śrayet 
                            ||128|| 
 
 
 ekāṅguliparimāṇaṃ suvṛttaṃ vyomasannibhaṃ | 
 yogīndraḥ prathamaṃ yāvat dvādaśāntaṃ vicintayet 
                            ||129|| 
 
 
 netramaṅgalaṃ saṃsthā yī
                        dvādaśātmā nigadyate |  [dvādaśānto ?] 
 tasmād apy ūrdhvagaṃ brahma dvādaśānte tathā smṛtaṃ 
                        ||130|| 
 
 
 nādabindukalātītaṃ paramātmakalāyutaṃ | 
 dvādaśāntaṃ sadā dhyāyet sadānandaikamandiraṃ 
                            ||131|| 
 
 
 ruddhā yogi kaṣāyaprasaram  [ruddhvā yogī ?]  aticalān indriyān
                        svān niyamya 
 tyaktvā vā saṅgam anyaṃ paramapadasukhaprāptaye baddhabuddhiḥ | 
 kṛtvā cittaṃ sthiraṃ svaṃ śamarasakalitaṃ sattvaṃ ālambya bāḍhaṃ 
  dhyānaṃ dhyātuṃ yateta pratidinam amalaṃ śuddhadharmāvitaṇḍaḥ 
                            ||132|| 
 
 
 
 chitvā saṃsṛtipāśam antarabalaṃ jitvātha mohādikaṃ dīkṣāṃ 
 mokṣakarīṃ prapadya sa budhaḥ pārśvaprabhor udyataḥ | 
 brahmajñānalayena kevalamayaṃ jñānaṃ samutpādya ca prāyan 
 muktipadaṃ sadā sukhamayaṃ kṣīṇāṣṭakarmākrāmāt 
                            ||133|| 
 
 
 
 ahiṃsā satyam asteyaṃ brahmacaryam asaṅgataḥ | 
 ity etāni vratāny atra saṁya maḥ pañcadhā smṛtaḥ  ||134|| 
 
 
 śaucaṃ tapaś ca santoṣaḥ svādhyāyo devatāsmṛtiḥ | 
 niyamaḥ pañcadhā jñeyaḥ karaṇaṃ punar āsanaṃ 
                            ||135|| 
 
 
 svāsapraśvāsayoḥ sthairyaṃ prāṇāyāmo bhavet punaḥ | 
 pratyāhāro viṣayadhvaṃsa indriyāṇāṃ samāhitaṃ 
                            ||136|| 
 
 
 samādhir bhavahaṃ tṛṇaṃ vākyānām arthacintanaṃ | 
 sthairyahetor bhaved dhyeyo dhāraṇāvittayo janā 
                            ||137|| 
 
 
 sthūle vā yadi vā sūkṣme sākāre ca nirākṛtau |  
 dhyānaṃ dhyāyet sthiraṃ cittaṃ ekapratyayasaṅgate 
                            ||138|| 
 
 
 evaṃ yogo bhaved yogair aṣṭadhā saṃyamādibhiḥ |  [bhaved aṅgair
                            ?] 
 sarvātisayasampannaṃ dhyānaṃ kalyāṇakāraṇaṃ 
                            ||139|| 
 
 
 divi bhūmau tathā kāśe bahir antaś ca yo vibhūḥ | 
 yo vibhāty eva bhāsātmā tasmai sarvātmane namaḥ 
                            ||140|| 
 
 
 nāhaṃ baddho vimuktaś ca iti yasyāsti niścayaḥ | 
 nānyaṃ tato jñāno mūrkhaḥ so 
 ' smin śāstre  ' dhikāravān 
                            ||141|| 
 
 
 sarvasaṅkalpasanyastam ekāntadhanavāsanaṃ | 
 nakiṃcitbhāvanākāraṃ tat brahma paramaṃ padaṃ || 
 
 
 iti śrī yogapradīpa samāptam || 
 
 
 pustakaṃ  harilalyasya 
 
 
