<TEI xml:id="sarit__vākyapadīya" xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
	<title type="main">Vākyapadīya</title>
	<title type="sub">A SARIT edition</title>
	<author>Bhartṛhari</author>
	<respStmt>
	  <persName>Somadeva Vasudeva (start - 3.7)</persName>
	  <persName>Yves Ramseier (3.8 - end)</persName>
	  <resp>Creation of machine-readable version.</resp>
	</respStmt>
	<respStmt>
	  <persName>Dominik Wujastyk</persName>
	  <resp>Editing and conversion to TEI-conformant markup.</resp>
	</respStmt>
      </titleStmt>

      <publicationStmt>
	<authority>SARIT: Search and Retrieval of Indic Texts</authority>
	<availability status="restricted">
	  <p>Copyright Notice</p>
	  <p>
	    <ref target="http://creativecommons.org/licenses/by-sa/3.0/" type="licence"
		 >Distributed by <ref target="http://sarit.indology.info" type="url"
		 >SARIT</ref> under a Creative Commons Attribution-ShareAlike 3.0
	    Unported License. </ref>
	  </p>
	  <p>Under this licence, you are free <list>
	  <item>to Share — to copy, distribute and transmit the work</item>
	  <item>to Remix — to adapt the work </item>
	  </list></p>
	  <p>Under the following conditions:</p>
	  <p>
	    <list>
	      <item>Attribution — You must attribute the work in the manner specified
	      by the author or licensor (but not in any way that suggests that
	      they endorse you or your use of the work).</item>
	      <item>Share Alike — If you alter, transform, or build upon this work,
	      you may distribute the resulting work only under the same or similar
	      license to this one.</item>
	    </list>
	  </p>
	  <p>More information and fuller details of this license are given on the Creative
	  Commons website.</p>
	  <p>SARIT assumes no responsibility for unauthorised use that infringes the
	  rights of any copyright owners, known or unknown.</p>
	</availability>
	<date>2011-2016</date>
	<idno>2012-12-16</idno>
      </publicationStmt>

      <notesStmt>
	<note>Vākyapadīya transcribed by Somadeva Vasudeva (start - 3.7) and Yves Ramseier
	(3.8 - end), based on the Rau 1977 edition.</note>
      </notesStmt>

      <sourceDesc>
	<bibl>
	  <title>Bhartṛharis Vākyapadīya</title>
	  <editor>Wilhelm Rau</editor>
	  <pubPlace>Wiesbaden</pubPlace>
	  <publisher>Deutsche Morgenlaendischen Gesellschaft</publisher>
	  <date>1977</date>
	  <note>Copyright (C) 1977<name>Franz Steiner Verlag GmbH</name>. (See URL:
	  target="http:copyright.gov.in/Documents/handbook.html)</note>
	</bibl>
      </sourceDesc>
    </fileDesc>

    <encodingDesc>
      <p>The electronic text below is in a lossless transliteration using the Latin alphabet.
      The transliteration scheme used is the IAST (<ref
      target="http://en.wikipedia.org/wiki/International_Alphabet_of_Sanskrit_Transliteration"
      >The International Alphabet of Sanskrit Transliteration</ref>). IAST differs in
      small ways from ISO 15919, but is preferred by most working Sanskrit scholars.
      Conversion of this file to ISO 15919 can be achieved by performing the following
      replacements throughout the file: <code> ṛ -> r̥ and ṃ -> ṁ </code>
      </p>
      <p>Text divison separates words with spaces ("ity evam" not "ityevam"), where sandhi
      permits.</p>
      <p>Avagraha is represented by +a. Thus "so 'pi" -> "so+api".</p>
    </encodingDesc>

    <revisionDesc>
      <change when="2002" who="Somadeva Vasudeva">Vākyapadīya 1.1 - 3.7 entered by Somadeva
      Vasudeva</change>
      <change when="2005" who="Yves Ramseier">Whole Vākyapadīya, 1.1 - 3.14 entered by Yves
      Ramseier and released on the web</change>
      <change from="2011-07-01" to="2012-12-14" who="Dominik Wujastyk">
	<list>
	  <item>Added the Vasudeva transcription up to 3.7 to the Ramseier transcription
	  from 3.8 to the end to make a composite e-text.</item>
	  <item>Added TEI encoding.</item>
	  <item>Changed avagrahas to +a</item>
	  <item>Replaced the dollar/percent/ampersand tagging of the original
	  transcription by the rs elements, with abcd as attributes.</item>
	  <item>Normalized verse numbering.</item>
	  <item>added divisions and headers for the kāṇḍas, samuddeśas and
	  adhikāras.</item>
	</list>
      </change>
      <change when="2013-03-05" who="Dominik Wujastyk">Revisions to the TEI header.</change>
      <change when="2016-07-ß6" who="Liudmila Olalde">Updated markup according to the SARIT Guidelines: Replaced p-elements with lg, and l. Removed rs-elements. Added trailers and xml:id's.</change>
    </revisionDesc>
  </teiHeader>

  <text xml:id="vākyapadīya" xml:lang="sa-Latn">
    <front>
      <titlePage>
	<docTitle>
	  <titlePart>Vākyapadīya</titlePart>
	</docTitle>
	<docAuthor>Bhartṛhari</docAuthor>
      </titlePage>
    </front>
    <body>
      <div n="1" type="chapter">
	<head>Brahmakāṇḍa</head>
	<lg xml:id="VāPa.1.1"><l>anādinidhanaṃ brahma śabdatattvaṃ yad akṣaram</l>
	<l>vivartate+arthabhāvena prakriyā jagato yataḥ</l></lg>
	<lg xml:id="VāPa.1.2"><l>ekam eva yad āmnātaṃ bhinnaśaktivyapāśrayāt</l>
	<l>apṛthaktve+api śaktibhyaḥ pṛthaktveneva vartate</l></lg>
	<lg xml:id="VāPa.1.3"><l>adhyāhitakalāṃ yasya kālaśaktim upāśritāḥ</l>
	<l>janmādayo vikārāḥ ṣaḍ bhāvabhedasya yonayaḥ</l></lg>
	<lg xml:id="VāPa.1.4"><l>ekasya sarvabījasya yasya ceyam anekadhā</l>
	<l>bhoktṛbhoktavyarūpeṇa bhogarūpeṇa ca sthitiḥ</l></lg>
	<lg xml:id="VāPa.1.5"><l>prāptyupāyo+anukāraś ca tasya vedo maharṣibhiḥ</l>
	<l>eko+apy anekavartmeva samāmnātaḥ pṛthak pṛthak</l></lg>
	<lg xml:id="VāPa.1.6"><l>bhedānāṃ bahumārgatvaṃ karmaṇy ekatra cāṅgatā</l>
	<l>śabdānāṃ yataśaktitvaṃ tasya śākhāsu dṛśyate</l></lg>
	<lg xml:id="VāPa.1.7"><l>smṛtayo bahurūpāś ca dṛṣṭādṛṣṭaprayojanāḥ</l>
	<l>tam evāśritya liṅgebhyo vedavidbhiḥ prakalpitāḥ</l></lg>
	<lg xml:id="VāPa.1.8"><l>tasyārthavādarūpāṇi niśritāḥ svavikalpajāḥ</l>
	<l>ekatvināṃ dvaitināṃ ca pravādā bahudhāgatāḥ</l></lg>
	<lg xml:id="VāPa.1.9"><l>satyā viśuddhis tatroktā vidyaivaikapadāgamā</l>
	<l>yuktā praṇavarūpeṇa sarvavādāvirodhinā</l></lg>
	<lg xml:id="VāPa.1.10"><l>vidhātus tasya lokānām aṅgopāṅganibandhanāḥ</l>
	<l>vidyābhedāḥ pratāyante jñānasaṃskārahetavaḥ</l></lg>
	<lg xml:id="VāPa.1.11"><l>āsannaṃ brahmaṇas tasya tapasām uttamaṃ tapaḥ</l>
	<l>prathamaṃ chandasām aṅgam āhur vyākaraṇaṃ budhāḥ</l></lg>
	<lg xml:id="VāPa.1.12"><l>prāptarūpavibhāgāyā yo vācaḥ paramo rasaḥ</l>
	<l>yat tat puṇyatamaṃ jyotis tasya mārgo+ayam āñjasaḥ</l></lg>
	<lg xml:id="VāPa.1.13"><l>arthapravṛttitattvānāṃ śabdā eva nibandhanam</l>
	<l>tattvāvabodhaḥ śabdānāṃ nāsti vyākaraṇād ṛte</l></lg>
	<lg xml:id="VāPa.1.14"><l>tad dvāram apavargasya vāṅmalānāṃ cikitsitam</l>
	<l>pavitraṃ sarvavidyānām adhividyaṃ prakāśate</l></lg>
	<lg xml:id="VāPa.1.15"><l>yathārthajātayaḥ sarvāḥ śabdākṛtinibandhanāḥ</l>
	<l>tathaiva loke vidyānām eṣā vidyā parāyaṇam</l></lg>
	<lg xml:id="VāPa.1.16"><l>idam ādyaṃ padasthānaṃ siddhisopānaparvaṇām</l>
	<l>iyaṃ sā mokṣamāṇānām ajihmā rājapaddhatiḥ</l></lg>
	<lg xml:id="VāPa.1.17"><l>atrātītaviparyāsaḥ kevalām anupaśyati</l>
	<l>chandasyaś chandasāṃ yonim ātmā chandomayīṃ tanum</l></lg>
	<lg xml:id="VāPa.1.18"><l>pratyastamitabhedāyā yad vāco rūpam uttamam</l>
	<l>yad asminn eva tamasi jyotiḥ śuddhaṃ vivartate</l></lg>
	<lg xml:id="VāPa.1.19"><l>vaikṛtaṃ samatikrāntā mūrtivyāpāradarśanam</l>
	<l>vyatītyālokatamasī prakāśaṃ yam upāsate</l></lg>
	<lg xml:id="VāPa.1.20"><l>yatra vāco nimittāni cihnānīvākṣarasmṛteḥ</l>
	<l>śabdapūrveṇa yogena bhāsante pratibimbavat</l></lg>
	<lg xml:id="VāPa.1.21"><l>atharvaṇām aṅgirasāṃ sāmnām ṛgyajuṣasya ca</l>
	<l>yasminn uccāvacā varṇāḥ pṛthaksthitaparigrahāḥ</l></lg>
	<lg xml:id="VāPa.1.22"><l>yad ekaṃ prakriyābhedair bahudhā pravibhajyate</l>
	<l>tad vyākaraṇam āgamya paraṃ brahmādhigamyate</l></lg>
	<lg xml:id="VāPa.1.23"><l>nityāḥ śabdārthasaṃbandhās tatrāmnātā maharṣibhiḥ</l>
	<l>sūtrāṇāṃ sānutantrāṇāṃ bhāṣyāṇāṃ ca praṇetṛbhiḥ</l></lg>
	<lg xml:id="VāPa.1.24"><l>apoddhārapadārthā ye ye cārthāḥ sthitalakṣaṇāḥ</l>
	<l>anvākhyeyāś ca ye śabdā ye cāpi pratipādakāḥ</l></lg>
	<lg xml:id="VāPa.1.25"><l>kāryakāraṇabhāvena yogyabhāvena ca sthitāḥ</l>
	<l>dharme ye pratyaye cāṅgaṃ saṃbandhāḥ sādhvasādhuṣu</l></lg>
	<lg xml:id="VāPa.1.26"><l>te liṅgaiś ca svaśabdaiś ca śāstre+asminn upavarṇitāḥ</l>
	<l>smṛtyartham anugamyante ke cid eva yathāgamam</l></lg>
	<lg xml:id="VāPa.1.27"><l>śiṣṭebhya āgamāt siddhāḥ sādhavo dharmasādhanam</l>
	<l>arthapratyāyanābhede viparītās tv asādhavaḥ</l></lg>
	<lg xml:id="VāPa.1.28"><l>nityatve kṛtakatve vā teṣām ādir na vidyate</l>
	<l>prāṇinām iva sā caiṣā vyavasthānityatocyate</l></lg>
	<lg xml:id="VāPa.1.29"><l>nānarthikām imāṃ kaś cid vyavasthāṃ kartum arhati</l>
	<l>tasmān nibadhyate śiṣṭaiḥ sādhutvaviṣayā smṛtiḥ</l></lg>
	<lg xml:id="VāPa.1.30"><l>na cāgamād ṛte dharmas tarkeṇa vyavatiṣṭhate</l>
	<l>ṛṣīṇām api yaj jñānaṃ tad apy āgamapūrvakam</l></lg>
	<lg xml:id="VāPa.1.31"><l>dharmasya cāvyavacchinnāḥ panthāno ye vyavasthitāḥ</l>
	<l>na tāṃl lokaprasiddhatvāt kaś cit tarkeṇa bādhate</l></lg>
	<lg xml:id="VāPa.1.32"><l>avasthādeśakālānāṃ bhedād bhinnāsu śaktiṣu</l>
	<l>bhāvānām anumānena prasiddhir atidurlabhā</l></lg>
	<lg xml:id="VāPa.1.33"><l>nirjñātaśakter dravyasya tāṃ tām arthakriyāṃ prati</l>
	<l>viśiṣṭadravyasaṃbandhe sā śaktiḥ pratibadhyate</l></lg>
	<lg xml:id="VāPa.1.34"><l>yatnenānumito+apy arthaḥ kuśalair anumātṛbhiḥ</l>
	<l>abhiyuktatarair anyair anyathaivopapādyate</l></lg>
	<lg xml:id="VāPa.1.35"><l>pareṣām asamākhyeyam abhyāsād eva jāyate</l>
	<l>maṇirūpyādivijñānaṃ tadvidāṃ nānumānikam</l></lg>
	<lg xml:id="VāPa.1.36"><l>pratyakṣam anumānaṃ ca vyatikramya vyavasthitāḥ</l>
	<l>pitṛrakṣaḥpiśācānāṃ karmajā eva siddhayaḥ</l></lg>
	<lg xml:id="VāPa.1.37"><l>āvirbhūtaprakāśānām anupaplutacetasām</l>
	<l>atītānāgatajñānaṃ pratyakṣān na viśiṣyate</l></lg>
	<lg xml:id="VāPa.1.38"><l>atīndriyān asaṃvedyān paśyanty ārṣeṇa cakṣuṣā</l>
	<l>ye bhāvān vacanaṃ teṣāṃ nānumānena bādhyate</l></lg>
	<lg xml:id="VāPa.1.39"><l>yo yasya svam iva jñānaṃ darśanaṃ nātiśaṅkate</l>
	<l>thitaṃ pratyakṣapakṣe taṃ katham anyo nivartayet</l></lg>
	<lg xml:id="VāPa.1.40"><l>idaṃ puṇyam idaṃ pāpam ity etasmin padadvaye</l>
	<l>ācaṇḍālamanuṣyāṇām alpaṃ śāstraprayojanam</l></lg>
	<lg xml:id="VāPa.1.41"><l>caitanyam iva yaś cāyam avicchedena vartate</l>
	<l>āgamas tam upāsīno hetuvādair na bādhyate</l></lg>
	<lg xml:id="VāPa.1.42"><l>hastasparśād ivāndhena viṣame pathi dhāvatā</l>
	<l>anumānapradhānena vinipāto na durlabhaḥ</l></lg>
	<lg xml:id="VāPa.1.43"><l>tasmād akṛtakaṃ śāstraṃ smṛtiṃ ca sanibandhanām</l>
	<l>āśrityārabhyate śiṣṭaiḥ sādhutvaviṣayā smṛtiḥ</l></lg>
	<lg xml:id="VāPa.1.44"><l>dvāv upādānaśabdeṣu śabdau śabdavido viduḥ</l>
	<l>eko nimittaṃ śabdānām aparo+arthe prayujyate</l></lg>
	<lg xml:id="VāPa.1.45"><l>avibhakto vibhaktebhyo jāyate+arthasya vācakaḥ</l>
	<l>śabdas tatrārtharūpātmā saṃbhedam upagacchati</l></lg>
	<lg xml:id="VāPa.1.46"><l>ātmabhedaṃ tayoḥ ke cid astīty āhuḥ purāṇagāḥ</l>
	<l>buddhibhedād abhinnasya bhedam eke pracakṣate</l></lg>
	<lg xml:id="VāPa.1.47"><l>araṇisthaṃ yathā jyotiḥ prakāśāntarakāraṇam</l>
	<l>tadvac chabdo+api buddhisthaḥ śrutīnāṃ kāraṇaṃ pṛthak</l></lg>
	<lg xml:id="VāPa.1.48"><l>vitarkitaḥ purā buddhyā kva cid arthe niveśitaḥ</l>
	<l>karaṇebhyo vivṛttena dhvaninā so+anugṛhyate</l></lg>
	<lg xml:id="VāPa.1.49"><l>nādasya kramajātatvān na pūrvo na paraś ca saḥ</l>
	<l>akramaḥ kramarūpeṇa bhedavān iva jāyate</l></lg>
	<lg xml:id="VāPa.1.50"><l>pratibimbaṃ yathānyatra sthitaṃ toyakriyāvaśāt</l>
	<l>tatpravṛttim ivānveti sa dharmaḥ sphoṭanādayoḥ</l></lg>
	<lg xml:id="VāPa.1.51"><l>ātmarūpaṃ yathā jñāne jñeyarūpaṃ ca dṛśyate</l>
	<l>artharūpaṃ tathā śabde svarūpaṃ ca prakāśate</l></lg>
	<lg xml:id="VāPa.1.52"><l>āṇḍabhāvam ivāpanno yaḥ kratuḥ śabdasaṃjñakaḥ</l>
	<l>vṛttis tasya kriyārūpā bhāgaśo bhajate kramam</l></lg>
	<lg xml:id="VāPa.1.53"><l>yathaikabuddhiviṣayā mūrtir ākriyate paṭe</l>
	<l>mūrtyantarasya tritayam evaṃ śabde+api dṛśyate</l></lg>
	<lg xml:id="VāPa.1.54"><l>yathā prayoktuḥ prāg buddhiḥ śabdeṣv eva pravartate</l>
	<l>vyavasāyo grahītṝṇām evaṃ teṣv eva jāyate</l></lg>
	<lg xml:id="VāPa.1.55"><l>arthopasarjanībhūtān abhidheyeṣu keṣu cit</l>
	<l>caritārthān parārthatvān na lokaḥ pratipadyate</l></lg>
	<lg xml:id="VāPa.1.56"><l>grāhyatvaṃ grāhakatvaṃ ca dve śaktī tejaso yathā</l>
	<l>tathaiva sarvaśabdānām ete pṛthag avasthite</l></lg>
	<lg xml:id="VāPa.1.57"><l>viṣayatvam anāpannaiḥ śabdair nārthaḥ prakāśyate</l>
	<l>na sattayaiva te+arthānām agṛhītāḥ prakāśakāḥ</l></lg>
	<lg xml:id="VāPa.1.58"><l>ato+anirjñātarūpatvāt kim āhety abhidhīyate</l>
	<l>nendriyāṇāṃ prakāśye+arthe svarūpaṃ gṛhyate tathā</l></lg>
	<lg xml:id="VāPa.1.59"><l>bhedenāvagṛhītau dvau śabdadharmāv apoddhṛtau</l>
	<l>bhedakāryeṣu hetutvam avirodhena gacchataḥ</l></lg>
	<lg xml:id="VāPa.1.60"><l>vṛddhyādayo yathā śabdāḥ svarūpopanibandhanāḥ</l>
	<l>ādaicpratyāyitaiḥ śabdaiḥ saṃbandhaṃ yānti saṃjñibhiḥ</l></lg>
	<lg xml:id="VāPa.1.61"><l>agniśabdas tathaivāyam agniśabdanibandhanaḥ</l>
	<l>agniśrutyaiti saṃbandham agniśabdābhidheyayā</l></lg>
	<lg xml:id="VāPa.1.62"><l>yo ya uccāryate śabdo niyataṃ na sa kāryabhāk</l>
	<l>anyapratyāyane śaktir na tasya pratibadhyate</l></lg>
	<lg xml:id="VāPa.1.63"><l>uccaran paratantratvād guṇaḥ kāryair na yujyate</l>
	<l>tasmāt tadarthaiḥ kāryāṇāṃ saṃbandhaḥ parikalpyate</l></lg>
	<lg xml:id="VāPa.1.64"><l>sāmānyam āśritaṃ yad yad upamānopameyayoḥ</l>
	<l>tasya tasyopamāneṣu dharmo+anyo vyatiricyate</l></lg>
	<lg xml:id="VāPa.1.65"><l>guṇaḥ prakarṣahetur yaḥ svātantryeṇopadiśyate</l>
	<l>tasyāśritād guṇād eva prakṛṣṭatvaṃ pratīyate</l></lg>
	<lg xml:id="VāPa.1.66"><l>tasyābhidheyabhāvena yaḥ śabdaḥ samavasthitaḥ</l>
	<l>tasyāpy uccāraṇe rūpam anyat tasmād vivicyate</l></lg>
	<lg xml:id="VāPa.1.67"><l>prāk samjñinābhisaṃbandhāt saṃjñā rūpapadārthikā</l>
	<l>ṣaṣṭhyāś ca prathamāyāś ca nimittatvāya kalpate</l></lg>
	<lg xml:id="VāPa.1.68"><l>trārthavattvāt prathamā saṃjñāśabdād vidhīyate</l>
	<l>asyeti vyatirekaś ca tadarthād eva jāyate</l></lg>
	<lg xml:id="VāPa.1.69"><l>svaṃ rūpam iti kaiś cit tu vyaktiḥ saṃjñopadiśyate</l>
	<l>jāteḥ kāryāṇi saṃsṛṣṭā jātis tu pratipadyate</l></lg>
	<lg xml:id="VāPa.1.70"><l>saṃjñinīṃ vyaktim icchanti sūtre grāhyām athāpare</l>
	<l>jātipratyāyitā vyaktiḥ pradeśeṣūpatiṣṭhate</l></lg>
	<lg xml:id="VāPa.1.71"><l>kāryatve nityatāyāṃ vā ke cid ekatvavādinaḥ</l>
	<l>kāryatve nityatāyāṃ vā ke cin nānātvavādinaḥ</l></lg>
	<lg xml:id="VāPa.1.72"><l>padabhede+api varṇānām ekatvaṃ na nivartate</l>
	<l>vākyeṣu padam ekaṃ ca bhinneṣv apy upalabhyate</l></lg>
	<lg xml:id="VāPa.1.73"><l>na varṇavyatirekeṇa padam anyac ca vidyate</l>
	<l>vākyaṃ varṇapadābhyāṃ ca vyatiriktaṃ na kiṃ ca na</l></lg>
	<lg xml:id="VāPa.1.74"><l>pade na varṇā vidyante varṇeṣv avayavā na ca</l>
	<l>vākyāt padānām atyantaṃ pravibhāgo na kaś ca na</l></lg>
	<lg xml:id="VāPa.1.75"><l>bhinnadarśanam āśritya vyavahāro+anugamyate</l>
	<l>tatra yan mukhyam ekeṣāṃ tatrānyeṣāṃ viparyayaḥ</l></lg>
	<lg xml:id="VāPa.1.76"><l>sphoṭasyābhinnakālasya dhvanikālānupātinaḥ</l>
	<l>grahaṇopādhibhedena vṛttibhedaṃ pracakṣate</l></lg>
	<lg xml:id="VāPa.1.77"><l>svabhāvabhedān nityatve hrasvadīrghaplutādiṣu</l>
	<l>prākṛtasya dhvaneḥ kālaḥ śabdasyety upacaryate</l></lg>
	<lg xml:id="VāPa.1.78"><l>śabdasya grahaṇe hetuḥ prākṛto dhvanir iṣyate</l>
	<l>sthitibhedanimittatvaṃ vaikṛtaḥ pratipadyate</l></lg>
	<lg xml:id="VāPa.1.79"><l>śabdasyordhvam abhivyakter vṛttibhedaṃ tu vaikṛtāḥ</l>
	<l>dhvanayaḥ samupohante sphoṭātmā tair na bhidyate</l></lg>
	<lg xml:id="VāPa.1.80"><l>indriyasyaiva saṃskāraḥ śabdasyaivobhayasya vā</l>
	<l>kriyate dhvanibhir vādās trayo+abhivyaktivādinām</l></lg>
	<lg xml:id="VāPa.1.81"><l>indriyasyaiva saṃskāraḥ samādhānāñjanādibhiḥ</l>
	<l>viṣayasya tu saṃskāras tadgandhapratipattaye</l></lg>
	<lg xml:id="VāPa.1.82"><l>cakṣuṣaḥ prāpyakāritve tejasā tu dvayor api</l>
	<l>viṣayendriyayor iṣṭaḥ saṃskāraḥ sa kramo dhvaneḥ</l></lg>
	<lg xml:id="VāPa.1.83"><l>sphoṭarūpāvibhāgena dhvaner grahaṇam iṣyate</l>
	<l>kaiś cid dhvanir asaṃvedyaḥ svatantro+anyaiḥ prakalpitaḥ</l></lg>
	<lg xml:id="VāPa.1.84"><l>yathānuvākaḥ śloko vā soḍhatvam upagacchati</l>
	<l>āvṛttyā na tu sa granthaḥ pratyāvṛtti nirūpyate</l></lg>
	<lg xml:id="VāPa.1.85"><l>pratyayair anupākhyeyair grahaṇānuguṇais tathā</l>
	<l>dhvaniprakāśite śabde svarūpam avadhāryate</l></lg>
	<lg xml:id="VāPa.1.86"><l>nādair āhitabījāyām antyena dhvaninā saha</l>
	<l>āvṛttaparipākāyāṃ buddhau śabdo+avadhāryate</l></lg>
	<lg xml:id="VāPa.1.87"><l>asataś cāntarāle yāñ śabdān astīti manyate</l>
	<l>pratipattur aśaktiḥ sā grahaṇopāya eva saḥ</l></lg>
	<lg xml:id="VāPa.1.88"><l>bhedānukāro jñānasya vācaś copaplavo dhruvaḥ</l>
	<l>kramopasṛṣṭarūpā vāg jñānaṃ jñeyavyapāśrayam</l></lg>
	<lg xml:id="VāPa.1.89"><l>[jñeyena na vinā jñānaṃ vyavahāre+avatiṣṭhate</l>
	<l>nālabdhakramayā vācā kaś cid artho+abhidhīyate]</l></lg>
	<lg xml:id="VāPa.1.90"><l>yathādyasaṃkhyāgrahaṇam upāyaḥ pratipattaye</l>
	<l>saṃkhyāntarāṇāṃ bhede+api tathā śabdāntaraśrutiḥ</l></lg>
	<lg xml:id="VāPa.1.91"><l>pratyekaṃ vyañjakā bhinnā varṇavākyapadeṣu ye</l>
	<l>teṣām atyantabhede+api saṃkīrṇā iva śaktayaḥ</l></lg>
	<lg xml:id="VāPa.1.92"><l>yathaiva darśanaiḥ pūrvair dūrāt saṃtamase+api vā</l>
	<l>anyathākṛtya viṣayam anyathaivādhyavasyati</l></lg>
	<lg xml:id="VāPa.1.93"><l>vyajyamāne tathā vākye vākyābhivyaktihetubhiḥ</l>
	<l>bhāgāvagraharūpeṇa pūrvaṃ buddhiḥ pravartate</l></lg>
	<lg xml:id="VāPa.1.94"><l>yathānupūrvīniyamo vikāre kṣīrabījayoḥ</l>
	<l>tathaiva pratipattṝṇāṃ niyato buddhiṣu kramaḥ</l></lg>
	<lg xml:id="VāPa.1.95"><l>bhāgavatsv api teṣv eva rūpabhedo dhvaneḥ kramāt</l>
	<l>nirbhāgeṣv abhyupāyo vā bhāgabhedaprakalpanam</l></lg>
	<lg xml:id="VāPa.1.96"><l>anekavyaktyabhivyaṅgyā jātiḥ sphoṭa iti smṛtā</l>
	<l>kaiś cid vyaktaya evāsyā dhvanitvena prakalpitāḥ</l></lg>
	<lg xml:id="VāPa.1.97"><l>avikārasya śabdasya nimittair vikṛto dhvaniḥ</l>
	<l>upalabdhau nimittatvam upayāti prakāśavat</l></lg>
	<lg xml:id="VāPa.1.98"><l>na cānityeṣv abhivyaktir niyamena vyavasthitā</l>
	<l>āśrayair api nityānāṃ jātīnāṃ vyaktir iṣyate</l></lg>
	<lg xml:id="VāPa.1.99"><l>deśādibhiś ca saṃbandho dṛṣṭaḥ kāyavatām api</l>
	<l>deśabhedavikalpe+api na bhedo dhvaniśabdayoḥ</l></lg>
	<lg xml:id="VāPa.1.100"><l>grahaṇagrāhyayoḥ siddhā yogyatā niyatā yathā</l>
	<l>vyaṅgyavyañjakabhāve+api tathaiva sphoṭanādayoḥ</l></lg>
	<lg xml:id="VāPa.1.101"><l>sadṛśagrahaṇānāṃ ca gandhādīnāṃ prakāśakam</l>
	<l>nimittaṃ niyataṃ loke pratidravyam avasthitam</l></lg>
	<lg xml:id="VāPa.1.102"><l>prakāśakānāṃ bhedāṃś ca prakāśyo+artho +anuvartate</l>
	<l>tailodakādibhede tat pratyakṣaṃ pratibimbake</l></lg>
	<lg xml:id="VāPa.1.103"><l>viruddhaparimāṇeṣu vajrādarśatalādiṣu</l>
	<l>parvatādisarūpāṇāṃ bhāvānāṃ nāsti saṃbhavaḥ</l></lg>
	<lg xml:id="VāPa.1.104"><l>tasmād abhinnakāleṣu varṇavākyapadādiṣu</l>
	<l>vṛttikālaḥ svakālaś ca nādabhedād vibhajyate</l></lg>
	<lg xml:id="VāPa.1.105"><l>yaḥ saṃyogavibhāgābhyāṃ karaṇair upajanyate</l>
	<l>sa sphoṭaḥ śabdajāḥ śabdā dhvanayo+anyair udāhṛtāḥ</l></lg>
	<lg xml:id="VāPa.1.106"><l>alpe mahati vā śabde sphoṭakālo na bhidyate</l>
	<l>paras tu śabdasaṃtānaḥ pracayāpacayātmakaḥ</l></lg>
	<lg xml:id="VāPa.1.107"><l>dūrāt prabheva dīpasya dhvanimātraṃ tu lakṣyate</l>
	<l>ghaṇṭādīnāṃ ca śabdeṣu vyakto bhedaḥ sa dṛśyate</l></lg>
	<lg xml:id="VāPa.1.108"><l>dravyābhighātāt pracitau bhinnau dīrghaplutāv api</l>
	<l>kampe tūparate jātā nādā vṛtter viśeṣakāḥ</l></lg>
	<lg xml:id="VāPa.1.109"><l>anavasthitakampe+api karaṇe dhvanayo+apare</l>
	<l>sphoṭād evopajāyante jvālā jvālāntarād iva</l></lg>
	<lg xml:id="VāPa.1.110"><l>vāyor aṇūnāṃ jñānasya śabdatvāpattir iṣyate</l>
	<l>kaiś cid darśanabhedo hi pravādeṣv anavasthitaḥ</l></lg>
	<lg xml:id="VāPa.1.111"><l>[labdhakriyaḥ prayatnena vaktur icchānuvartinā</l>
	<l>sthāneṣv abhihato vāyuḥ śabdatvaṃ pratipadyate</l></lg>
	<lg xml:id="VāPa.1.112"><l>tasya kāraṇasāmarthyād vegapracayadharmaṇaḥ</l>
	<l>saṃnipātād vibhajyante sāravatyo+api mūrtayaḥ</l></lg>
	<lg xml:id="VāPa.1.113"><l>aṇavaḥ sarvaśaktitvād bhedasaṃsargavṛttayaḥ</l>
	<l>chāyātapatamaḥśabda- bhāvena pariṇāminaḥ</l></lg>
	<lg xml:id="VāPa.1.114"><l>svaśaktau vyajyamānāyāṃ prayatnena samīritāḥ</l>
	<l>abhrāṇīva pracīyante śabdākhyāḥ paramāṇavaḥ</l></lg>
	<lg xml:id="VāPa.1.115"><l>athāyam āntaro jñātā sūkṣmavāgātmani sthitaḥ</l>
	<l>vyaktaye svasya rūpasya śabdatvena vivartate</l></lg>
	<lg xml:id="VāPa.1.116"><l>sa manobhāvam āpadya tejasā pākam āgataḥ</l>
	<l>vāyum āviśati prāṇam athāsau samudīryate</l></lg>
	<lg xml:id="VāPa.1.117"><l>antaḥkaraṇatattvasya vāyur āśrayatāṃ gataḥ</l>
	<l>taddharmeṇa samāviṣṭas tejasaiva vivartate</l></lg>
	<lg xml:id="VāPa.1.118"><l>vibhajan svātmano granthīñ śrutirūpaiḥ pṛthagvidhaiḥ</l>
	<l>prāṇo varṇān abhivyajya varṇeṣv evopalīyate</l></lg>
	<lg xml:id="VāPa.1.119"><l>ātmā buddhyā samarthyārthān mano yuṅkte vivakṣayā</l>
	<l>manaḥ kāyāgnim āhanti sa prerayati mārutam]</l></lg>
	<lg xml:id="VāPa.1.120"><l>ajasravṛttir yaḥ śabdaḥ sūkṣmatvān nopalabhyate</l>
	<l>vyajanād vāyur iva sa svanimittāt pratīyate</l></lg>
	<lg xml:id="VāPa.1.121"><l>tasya prāṇe ca yā śaktir yā ca buddhau vyavasthitā</l>
	<l>vivartamānā sthāneṣu saiṣā bhedaṃ prapadyate</l></lg>
	<lg xml:id="VāPa.1.122"><l>śabdeṣv evāśritā śaktir viśvasyāsya nibandhanī</l>
	<l>yannetraḥ pratibhātmāyaṃ bhedarūpaḥ pratāyate</l></lg>
	<lg xml:id="VāPa.1.123"><l>śabdādibhedaḥ śabdena vyākhyāto rūpyate yataḥ</l>
	<l>tasmād arthavidhāḥ sarvāḥ śabdamātrāsu niśritāḥ</l></lg>
	<lg xml:id="VāPa.1.124"><l>śabdasya pariṇāmo+ayam ity āmnāyavido viduḥ</l>
	<l>chandobhya eva prathamam etad viśvaṃ pravartate</l></lg>
	<lg xml:id="VāPa.1.125"><l>vibhajya bahudhātmānaṃ sa cchandasyaḥ prajāpatiḥ</l>
	<l>chandomayībhir mātrābhir bahudhaiva viveśa tam</l></lg>
	<lg xml:id="VāPa.1.126"><l>sādhvī vāg bhūyasī yeṣu puruṣeṣu vyavasthitā</l>
	<l>adhikaṃ vartate teṣu puṇyaṃ rūpaṃ prajāpateḥ</l></lg>
	<lg xml:id="VāPa.1.127"><l>prājāpatyaṃ mahat tejas tatpātrair iva saṃvṛtam</l>
	<l>śarīrabhede viduṣāṃ svāṃ yonim upadhāvati</l></lg>
	<lg xml:id="VāPa.1.128"><l>yad etan maṇḍalaṃ bhāsvad dhāma citrasya rādhasaḥ</l>
	<l>tadbhāvam abhisaṃbhūya vidyāyāṃ pravilīyate</l></lg>
	<lg xml:id="VāPa.1.129"><l>itikartavyatā loke sarvā śabdavyapāśrayā</l>
	<l>yāṃ pūrvāhitasaṃskāro bālo+api pratipadyate</l></lg>
	<lg xml:id="VāPa.1.130"><l>yaḥ karaṇavinyāsaḥ prāṇasyordhvaṃ samīraṇam</l>
	<l>sthānānām abhighātaś ca na vinā śabdabhāvanām</l></lg>
	<lg xml:id="VāPa.1.131"><l>na so+asti pratyayo loke yaḥ śabdānugamād ṛte</l>
	<l>anuviddham iva jñānaṃ sarvaṃ śabdena bhāsate</l></lg>
	<lg xml:id="VāPa.1.132"><l>vāgrūpatā ced utkrāmed avabodhasya śāśvatī</l>
	<l>na prakāśaḥ prakāśeta sā hi pratyavamarśinī</l></lg>
	<lg xml:id="VāPa.1.133"><l>sā sarvavidyāśilpānāṃ kalānāṃ copabandhanī</l>
	<l>tadvaśād abhiniṣpannaṃ sarvaṃ vastu vibhajyate</l></lg>
	<lg xml:id="VāPa.1.134"><l>saiṣā saṃsāriṇāṃ saṃjñā bahir antaś ca vartate</l>
	<l>tanmātrām avyatikrāntaṃ caitanyaṃ sarvajātiṣu</l></lg>
	<lg xml:id="VāPa.1.135"><l>arthakriyāsu vāk sarvān samīhayati dehinaḥ</l>
	<l>tadutkrāntau visaṃjño+ayaṃ dṛśyate kāṣṭhakuḍyavat</l></lg>
	<lg xml:id="VāPa.1.136"><l>bhedodgrāhavivartena labdhākāraparigrahā</l>
	<l>āmnātā sarvavidyāsu vāg eva prakṛtiḥ parā</l></lg>
	<lg xml:id="VāPa.1.137"><l>ekatvam anatikrāntā vāṅnetrā vāṅnibandhanāḥ</l>
	<l>pṛthak pratyavabhāsante vāgvibhāgā gavādayaḥ</l></lg>
	<lg xml:id="VāPa.1.138"><l>ṣaḍdvārāṃ ṣaḍadhiṣṭhānāṃ ṣaṭprabodhāṃ ṣaḍavyayām</l>
	<l>te mṛtyum ativartante ye vai vācam upāsate</l></lg>
	<lg xml:id="VāPa.1.139"><l>pravibhāge yathā kartā tayā kārye pravartate</l>
	<l>avibhāge tathā saiva kāryatvenāvatiṣṭhate</l></lg>
	<lg xml:id="VāPa.1.140"><l>pravibhajyātmanātmānaṃ sṛṣṭvā bhāvān pṛthagvidhān</l>
	<l>sarveśvaraḥ sarvamayaḥ svapne bhoktā pravartate</l></lg>
	<lg xml:id="VāPa.1.141"><l>svamātrā paramātrā vā śrutyā prakramyate yathā</l>
	<l>tathaiva rūḍhatām eti tayā hy artho vidhīyate</l></lg>
	<lg xml:id="VāPa.1.142"><l>atyantam atathābhūte nimitte śrutyapāśrayāt</l>
	<l>dṛśyate+alātacakrādau vastvākāranirūpaṇā</l></lg>
	<lg xml:id="VāPa.1.143"><l>api prayoktur ātmānaṃ śabdam antar avasthitam</l>
	<l>prāhur mahāntam ṛṣabhaṃ yena sāyujyam iṣyate</l></lg>
	<lg xml:id="VāPa.1.144"><l>tasmād yaḥ śabdasaṃskāraḥ sā siddhiḥ paramātmanaḥ</l>
	<l>tasya pravṛttitattvajñas tad brahmāmṛtam aśnute</l></lg>
	<lg xml:id="VāPa.1.145"><l>prāṇavṛttim atikrānte vācas tattve vyavasthitaḥ</l>
	<l>kramasaṃhārayogena saṃhṛtyātmānam ātmani</l></lg>
	<lg xml:id="VāPa.1.146"><l>vācaḥ saṃskāram ādhāya vācaṃ jñāne niveśya ca</l>
	<l>vibhajya bandhanāny asyāḥ kṛtvā tāṃ chinnabandhanām</l></lg>
	<lg xml:id="VāPa.1.147"><l>jyotir āntaram āsādya cchinnagranthiparigrahaḥ</l>
	<l>kāraṇajyotiṣaikatvaṃ chittvā granthīn pravartate</l></lg>
	<lg xml:id="VāPa.1.148"><l>na jātv akartṛkaṃ kaś cid āgamaṃ pratipadyate</l>
	<l>bījaṃ sarvāgamāpāye trayy evāto vyavasthitā</l></lg>
	<lg xml:id="VāPa.1.149"><l>astaṃ yāteṣu vādeṣu kartṛṣv anyeṣv asatsv api</l>
	<l>śrutismṛtyuditaṃ dharmaṃ loko na vyativartate</l></lg>
	<lg xml:id="VāPa.1.150"><l>jñāne svābhāvike nārthaḥ śāstraiḥ kaś ca na vidyate</l>
	<l>dharmo jñānasya hetuś cet tasyāmnāyo nibandhanam</l></lg>
	<lg xml:id="VāPa.1.151"><l>vedaśāstrāvirodhī ca tarkaś cakṣur apaśyatām</l>
	<l>rūpamātrād dhi vākyārthaḥ kevalaṃ nātitiṣṭhati</l></lg>
	<lg xml:id="VāPa.1.152"><l>sato+avivakṣā pārārthyaṃ vyaktir arthasya laiṅgikī</l>
	<l>iti nyāyo bahuvidhas tarkeṇa pravibhajyate</l></lg>
	<lg xml:id="VāPa.1.153"><l>śabdānām eva sā śaktis tarko yaḥ puruṣāśrayaḥ</l>
	<l>sa śabdānugato nyāyo +anāgameṣv anibandhanaḥ</l></lg>
	<lg xml:id="VāPa.1.154"><l>yad udumbaravarṇānāṃ ghaṭīnāṃ maṇḍalaṃ mahat</l>
	<l>pītaṃ na gamayet svargaṃ kiṃ tat kratugataṃ nayet</l></lg>
	<lg xml:id="VāPa.1.155"><l>rūpādayo yathā dṛṣṭāḥ pratyarthaṃ yataśaktayaḥ</l>
	<l>śabdās tathaiva dṛśyante viṣāpaharaṇādiṣu</l></lg>
	<lg xml:id="VāPa.1.156"><l>yathaiṣāṃ tatra sāmarthyaṃ dharme+apy evaṃ pratīyatām</l>
	<l>sādhūnāṃ sādhubhis tasmād vācyam abhyudayārthinām</l></lg>
	<lg xml:id="VāPa.1.157"><l>sarvo+adṛṣṭaphalān arthān āgamāt pratipadyate</l>
	<l>viparītaṃ ca sarvatra śakyate vaktum āgame</l></lg>
	<lg xml:id="VāPa.1.158"><l>sādhutvajñānaviṭayā seyaṃ vyākaraṇasmṛtiḥ</l>
	<l>avicchedena śiṣṭānām idaṃ smṛtinibandhanam</l></lg>
	<lg xml:id="VāPa.1.159"><l>vaikharyā madhyamāyāś ca paśyantyāś caitad adbhutam</l>
	<l>anekatīrthabhedāyās trayyā vācaḥ paraṃ padam</l></lg>
	<lg xml:id="VāPa.1.160"><l>gaur iva prakṣaraty ekā rasam uttamaśālinī</l>
	<l>divyādivyena rūpeṇa bhāratī gauḥ śucismitā</l></lg>
	<lg xml:id="VāPa.1.161"><l>etayor antaraṃ paśya sūkṣmayoḥ spandamānayoḥ</l>
	<l>prāṇāpānāntare nityam ekā sarvasya tiṣṭhati</l></lg>
	<lg xml:id="VāPa.1.162"><l>anyā tv apreryamāṇaiva vinā prāṇena vartate</l>
	<l>jāyate hi tataḥ prāṇo vācam āpyāyayan punaḥ</l></lg>
	<lg xml:id="VāPa.1.163"><l>prāṇenāpyāyitā saivaṃ vyavahāranibandhanī</l>
	<l>sarvasyocchvāsam āsādya na vāg vadati karhi cit</l></lg>
	<lg xml:id="VāPa.1.164"><l>ghoṣiṇī jātanirghoṣā aghoṣā ca pravartate</l>
	<l>tayor api ca ghoṣiṇyā nirghoṣaiva garīyasī</l></lg>
	<lg xml:id="VāPa.1.165"><l>sthāneṣu vivṛte vāyau kṛtavarṇaparigrahā</l>
	<l>vaikharī vāk prayoktṝṇāṃ prāṇavṛttinibandhanā</l></lg>
	<lg xml:id="VāPa.1.166"><l>kevalaṃ buddhyupādāna- kramarūpānupātinī</l>
	<l>prāṇavṛttim atikramya madhyamā vāk pravartate</l></lg>
	<lg xml:id="VāPa.1.167"><l>avibhāgā tu paśyantī sarvataḥ saṃhṛtakramā</l>
	<l>svarūpajyotir evāntaḥ sūkṣmā vāg anapāyinī</l></lg>
	<lg xml:id="VāPa.1.168"><l>pīyūṣāpūryamāṇāpi nityam āgantubhir malaiḥ</l>
	<l>antyā kaleva somasya nātyantam abhibhūyate</l></lg>
	<lg xml:id="VāPa.1.169"><l>yasyāṃ dṛṣṭasvarūpāyām adhikāro nivartate</l>
	<l>puruṣe ṣoḍaśakale tām āhur amṛtāṃ kalām</l></lg>
	<lg xml:id="VāPa.1.170"><l>prāptoparāgarūpā sā viplavair anuṣaṅgibhiḥ</l>
	<l>vaikharī sattvamātreva guṇair na vyavakīryate</l></lg>
	<lg xml:id="VāPa.1.171"><l>tadvibhāgāvibhāgābhyāṃ kriyamāṇam avasthitam</l>
	<l>svabhāvajñais tu bhāvānāṃ dṛśyante śabdaśaktayaḥ</l></lg>
	<lg xml:id="VāPa.1.172"><l>anādim avyavacchinnāṃ śrutim āhur akartṛkām</l>
	<l>śiṣṭair nibadhyamānā tu na vyavacchidyate smṛtiḥ</l></lg>
	<lg xml:id="VāPa.1.173"><l>avibhāgād vivṛttānām abhikhyā svapnavac chrutau</l>
	<l>bhāvatattvaṃ tu vijñāya liṅgebhyo vihitā smṛtiḥ</l></lg>
	<lg xml:id="VāPa.1.174"><l>kāyavāgbuddhiviṣayā ye malāḥ samavasthitāḥ</l>
	<l>cikitsālakṣaṇādhyātma- śāstrais teṣāṃ viśuddhayaḥ</l></lg>
	<lg xml:id="VāPa.1.175"><l>śabdaḥ saṃskārahīno yo gaur iti prayuyukṣyate</l>
	<l>tam apabhraṃśam icchanti viśiṣṭārthaniveśinam</l></lg>
	<lg xml:id="VāPa.1.176"><l>asvagoṇyādayaḥ śabdāḥ sādhavo viṣayāntare</l>
	<l>nimittabhedāt sarvatra sādhutvaṃ ca vyavasthitam</l></lg>
	<lg xml:id="VāPa.1.177"><l>te sādhuṣv anumānena pratyayotpattihetavaḥ</l>
	<l>tādātmyam upagamyeva śabdārthasya prakāśakāḥ</l></lg>
	<lg xml:id="VāPa.1.178"><l>na śiṣṭair anugamyante paryāyā iva sādhavaḥ</l>
	<l>te yataḥ smṛtiśāstreṇa tasmāt sākṣād avācakāḥ</l></lg>
	<lg xml:id="VāPa.1.179"><l>aṃbvaṃbv iti yathā bālaḥ śikṣamāṇo+apabhāṣate</l>
	<l>avyaktaṃ tadvidāṃ tena vyaktau bhavati niścayaḥ</l></lg>
	<lg xml:id="VāPa.1.180"><l>evaṃ sādhau prayoktavye yo+apabhraṃśaḥ prayujyate</l>
	<l>tena sādhuvyavahitaḥ kaś cid artho+abhidhīyate</l></lg>
	<lg xml:id="VāPa.1.181"><l>pāraṃparyād apabhraṃśā viguṇeṣv abhidhātṛṣu</l>
	<l>prasiddhim āgatā yena teṣāṃ sādhur avācakaḥ</l></lg>
	<lg xml:id="VāPa.1.182"><l>daivī vāg vyatikīrṇeyam aśaktair abhidhātṛbhiḥ</l>
	<l>anityadarśināṃ tv asmin vāde buddhiviparyayaḥ</l></lg>
	<lg xml:id="VāPa.1.183"><l>ubhayeṣām avicchedād anyaśabdavivakṣayā</l>
	<l>yo+anyaḥ prayujyate śabdo na so+arthasyābhidhāyakaḥ</l></lg>
	<trailer>iti bhartṛharikṛte vākyapadīye brahmakāṇḍaṃ samāptam</trailer>
      </div>
      <div n="2" type="chapter">
	<head>Vākyakāṇḍam</head>
	<lg xml:id="VāPa.2.1"><l>ākhyātaṃ śabdasaṃghāto jātiḥ saṃghātavartinī</l>
	<l>eko+anavayavaḥ śabdaḥ kramo buddhyanusaṃhṛtiḥ</l></lg>
	<lg xml:id="VāPa.2.2"><l>padam ādyaṃ pṛthak sarvaṃ padaṃ sāpekṣam ity api</l>
	<l>vākyaṃ prati matir bhinnā bahudhā nyāyadarśinām</l></lg>
	<lg xml:id="VāPa.2.3"><l>nighātādivyavasthārthaṃ śāstre yat paribhāṣitam</l>
	<l>sākāṅkṣāvayavaṃ tena na sarvaṃ tulyalakṣaṇam</l></lg>
	<lg xml:id="VāPa.2.4"><l>sākāṅkṣāvayavaṃ bhede parānākāṅkṣaśabdakam</l>
	<l>karmapradhānaṃ guṇavad ekārthaṃ vākyam ucyate</l></lg>
	<lg xml:id="VāPa.2.5"><l>saṃbodhanapadaṃ yac ca tat kriyāyā viśeṣakam</l>
	<l>vrajāni devadatteti nighāto+atra tathā sati</l></lg>
	<lg xml:id="VāPa.2.6"><l>yathānekam api ktvāntaṃ tiṅantasya viśeṣakam</l>
	<l>tathā tiṅantaṃ tatrāhus tiṅantasya viśeṣakam</l></lg>
	<lg xml:id="VāPa.2.7"><l>yathaika eva sarvārtha- prakāśaḥ pravibhajyate</l>
	<l>dṛśyabhedānukāreṇa vākyārthāvagamas tathā</l></lg>
	<lg xml:id="VāPa.2.8"><l>citrasyaikasya rūpasya yathā bhedanidarśanaiḥ</l>
	<l>nīlādibhiḥ samākhyānaṃ kriyate bhinnalakṣaṇaiḥ</l></lg>
	<lg xml:id="VāPa.2.9"><l>tathaivaikasya vākyasya nirākāṅkṣasya sarvataḥ</l>
	<l>śabdāntaraiḥ samākhyānaṃ sākāṅkṣair anugamyate</l></lg>
	<lg xml:id="VāPa.2.10"><l>yathā pade vibhajyante prakṛtipratyayādayaḥ</l>
	<l>apoddhāras tathā vākye padānām upapadyate</l></lg>
	<lg xml:id="VāPa.2.11"><l>varṇāntarasarūpatvaṃ varṇabhāgeṣu dṛśyate</l>
	<l>padāntarasarūpāś ca padabhāgā iva sthitāḥ</l></lg>
	<lg xml:id="VāPa.2.12"><l>bhāgair anarthakair yuktā vṛṣabhodakayāvakāḥ</l>
	<l>anvayavyatirekau tu vyavahāranibandhanam</l></lg>
	<lg xml:id="VāPa.2.13"><l>śabdasya na vibhāgo+asti kuto+arthasya bhaviṣyati</l>
	<l>vibhāgaiḥ prakriyābhedam avidvān pratipadyate</l></lg>
	<lg xml:id="VāPa.2.14"><l>brāhmaṇārtho yathā nāsti kaś cid brāhmaṇakambale</l>
	<l>devadattādayo vākye tathaiva syur anarthakāḥ</l></lg>
	<lg xml:id="VāPa.2.15"><l>sāmānyārthas tirobhūto na viśeṣe+avatiṣṭhate</l>
	<l>upāttasya kutas tyāgo nivṛttaḥ kvāvatiṣṭhatām</l></lg>
	<lg xml:id="VāPa.2.16"><l>aśābdo yadi vākyārthaḥ padārtho+api tathā bhavet</l>
	<l>evaṃ sati ca saṃbandhaḥ śabdasyārthena hīyate</l></lg>
	<lg xml:id="VāPa.2.17"><l>viśeṣaśabdāḥ keṣāṃ cit sāmānyapratirūpakāḥ</l>
	<l>śabdāntarābhisaṃbandhād vyajyante pratipattṛṣu</l></lg>
	<lg xml:id="VāPa.2.18"><l>teṣāṃ tu kṛtsno vākyārthaḥ pratibhedaṃ samāpyate</l>
	<l>vyaktopavyañjanā siddhir arthasya pratipattṛṣu</l></lg>
	<lg xml:id="VāPa.2.19"><l>sa vyaktaḥ kramavāñ śabda upāṃśu yam adhīyate</l>
	<l>akramas tu vitatyeva buddhir yatrāvatiṣṭhate</l></lg>
	<lg xml:id="VāPa.2.20"><l>yathotkṣepaviśeṣe+api karmabhedo na gṛhyate</l>
	<l>āvṛttau vyajyate jātiḥ karmabhir bhramaṇādibhiḥ</l></lg>
	<lg xml:id="VāPa.2.21"><l>varṇavākyapadeṣv evaṃ tulyopavyañjanā śrutiḥ</l>
	<l>atyantabhede tattvasya sarūpeva pratīyate</l></lg>
	<lg xml:id="VāPa.2.22"><l>nityeṣu ca kutaḥ pūrvaṃ paraṃ vā paramārthataḥ</l>
	<l>ekasyaiva tu sā śaktir yad evam avabhāsate</l></lg>
	<lg xml:id="VāPa.2.23"><l>ciraṃ kṣipram iti jñāne kālabhedād ṛte yathā</l>
	<l>bhinnakāle prakāśete sa dharmo hrasvadīrghayoḥ</l></lg>
	<lg xml:id="VāPa.2.24"><l>na nityaḥ kramamātrābhiḥ kālo bhedam ihārhati</l>
	<l>vyāvartinīnāṃ mātrāṇām abhāve kīdṛśaḥ kramaḥ</l></lg>
	<lg xml:id="VāPa.2.25"><l>tābhyo yā jāyate buddhir ekā sā bhāgavarjitā</l>
	<l>sā hi svaśaktyā bhinneva kramapratyavamarśinī</l></lg>
	<lg xml:id="VāPa.2.26"><l>kramollekhānuṣaṅgeṇa tasyāṃ yad bījam āhitam</l>
	<l>tattvanānātvayos tasya niruktir nāvatiṣṭhate</l></lg>
	<lg xml:id="VāPa.2.27"><l>bhāvanāsamaye tv etat kramasāmarthyam akramam</l>
	<l>vyāvṛttabhedo yenārtho bhedavān upalabhyate</l></lg>
	<lg xml:id="VāPa.2.28"><l>adāni vākye tāny eva varṇās te ca pade yadi</l>
	<l>varṇeṣu varṇabhāgānāṃ bhedaḥ syāt paramāṇuvat</l></lg>
	<lg xml:id="VāPa.2.29"><l>bhāgānām anupaśleṣān na varṇo na padaṃ bhavet</l>
	<l>teṣām avyapadeśyatvāt kim anyad vyapadiśyatām</l></lg>
	<lg xml:id="VāPa.2.30"><l>d antaḥśabdatattvaṃ tu bhāgair ekaṃ prakāśitam</l>
	<l>m āhur apare śabdaṃ tasya vākye tathaikatām</l></lg>
	<lg xml:id="VāPa.2.31"><l>thabhāgais tathā teṣām āntaro+arthaḥ prakāśyate</l>
	<l>asyaivātmano bhedau śabdārthāv apṛthaksthitau</l></lg>
	<lg xml:id="VāPa.2.32"><l>prakāśakaprakāśyatvaṃ kāryakāraṇarūpatā</l>
	<l>antarmātrātmanas tasya śabdatattvasya sarvadā</l></lg>
	<lg xml:id="VāPa.2.33"><l>tasyaivāstitvanāstitve sāmarthye samavasthite</l>
	<l>akrame kramanirbhāse vyavahāranibandhane</l></lg>
	<lg xml:id="VāPa.2.34"><l>saṃpratyayapramāṇatvāt padārthāstitvakalpane</l>
	<l>padārthābhyuccaye tyāgād ānarthakyaṃ prasajyate</l></lg>
	<lg xml:id="VāPa.2.35"><l>rājaśabdena rājārtho bhinnarūpeṇa gamyate</l>
	<l>vṛttāv ākhyātasadṛśaṃ padam anyat prayujyate</l></lg>
	<lg xml:id="VāPa.2.36"><l>yathāśvakarṇa ity ukte vinaivāśvena gamyate</l>
	<l>kaś cid eva viśiṣṭo+arthaḥ sarveṣu pratyayas tathā</l></lg>
	<lg xml:id="VāPa.2.37"><l>vākyeṣv arthāntaragateḥ sādṛśyaparikalpane</l>
	<l>keṣāṃ cid rūḍhiśabdatvaṃ śāstra evānugamyate</l></lg>
	<lg xml:id="VāPa.2.38"><l>upādāyāpi ye heyās tān upāyān pracakṣate</l>
	<l>upāyānāṃ ca niyamo nāvaśyam avatiṣṭhate</l></lg>
	<lg xml:id="VāPa.2.39"><l>arthaṃ kathaṃ cit puruṣaḥ kaś cit saṃpratipadyate</l>
	<l>saṃsṛṣṭā vā vibhaktā vā bhedā vākyanibandhanāḥ</l></lg>
	<lg xml:id="VāPa.2.40"><l>so+ayam ity abhisaṃbandho buddhyā prakramyate yadā</l>
	<l>vākyārthasya tadaiko+api varṇaḥ pratyāyakaḥ kva cit</l></lg>
	<lg xml:id="VāPa.2.41"><l>kevalena padenārtho yāvān evābhidhīyate</l>
	<l>vākyasthaṃ tāvato+arthasya tad āhur abhidhāyakam</l></lg>
	<lg xml:id="VāPa.2.42"><l>saṃbandhe sati yat tv anyad ādhikyam upajāyate</l>
	<l>vākyārtham eva taṃ prāhur anekapadasaṃśrayam</l></lg>
	<lg xml:id="VāPa.2.43"><l>sa tv anekapadastho+api pratibhedaṃ samāpyate</l>
	<l>jātivat samudāye+api saṃkhyāvat kalpyate+aparaiḥ</l></lg>
	<lg xml:id="VāPa.2.44"><l>sarvabhedānuguṇyaṃ tu sāmānyam apare viduḥ</l>
	<l>tad arthāntarasaṃsargād bhajate bhedarūpatām</l></lg>
	<lg xml:id="VāPa.2.45"><l>bhedān ākāṅkṣatas tasya yā pariplavamānatā</l>
	<l>avacchinatti saṃbandhas tāṃ viśeṣe niveśayan</l></lg>
	<lg xml:id="VāPa.2.46"><l>kāryānumeyaḥ saṃbandho rūpaṃ tasya na vidyate</l>
	<l>asattvabhūtam atyantam atas taṃ pratijānate</l></lg>
	<lg xml:id="VāPa.2.47"><l>niyataṃ sādhane sādhyaṃ kriyā niyatasādhanā</l>
	<l>sa saṃnidhānamātreṇa niyamaḥ saṃprakāśate</l></lg>
	<lg xml:id="VāPa.2.48"><l>guṇabhāvena sākāṅkṣaṃ tatra nāma pravartate</l>
	<l>sādhyatvena nimittāni kriyāpadam apekṣate</l></lg>
	<lg xml:id="VāPa.2.49"><l>santa eva viśeṣā ye padārtheṣu vyavasthitāḥ</l>
	<l>te kramād anugamyante na vākyam abhidhāyakam</l></lg>
	<lg xml:id="VāPa.2.50"><l>śabdānāṃ kramamātre ca nānyaḥ śabdo+asti vācakaḥ</l>
	<l>kramo hi dharmaḥ kālasya tena vākyaṃ na vidyate</l></lg>
	<lg xml:id="VāPa.2.51"><l>ye ca saṃbhavino bhedāḥ padārtheṣv avibhāvitāḥ</l>
	<l>saṃnidhāne vyajyante na tu varṇeṣv ayaṃ kramaḥ</l></lg>
	<lg xml:id="VāPa.2.52"><l>varṇānāṃ ca padānāṃ ca kramamātraniveśinī</l>
	<l>padākhyā vākyasaṃjñā ca śabdatvaṃ neṣyate tayoḥ</l></lg>
	<lg xml:id="VāPa.2.53"><l>samāne+api tu śabdatve dṛṣṭaḥ saṃpratyayaḥ padāt</l>
	<l>prativarṇaṃ tv asau nāsti padasyārtham ato viduḥ</l></lg>
	<lg xml:id="VāPa.2.54"><l>yathā sāvayavā varṇā vinā vācyena kena cit</l>
	<l>arthavantaḥ samuditā vākyam apy evam iṣyate</l></lg>
	<lg xml:id="VāPa.2.55"><l>anarthakāny apāyatvāt padārthenārthavanti vā</l>
	<l>krameṇoccaritāny āhur vākyārthaṃ bhinnalakṣaṇam</l></lg>
	<lg xml:id="VāPa.2.56"><l>nityatve samudāyānāṃ jāter vā parikalpane</l>
	<l>ekasyaikārthatām āhur vākyasyāvyabhicāriṇīm</l></lg>
	<lg xml:id="VāPa.2.57"><l>abhedapūrvakā bhedāḥ kalpitā vākyavādibhiḥ</l>
	<l>bhedapūrvān abhedāṃs tu manyante padadarśinaḥ</l></lg>
	<lg xml:id="VāPa.2.58"><l>padaprakṛtibhāvaś ca vṛttibhedena varṇyate</l>
	<l>padānāṃ saṃhitā yoniḥ saṃhitā vā padāśrayā</l></lg>
	<lg xml:id="VāPa.2.59"><l>padāmnāyaś ca yady anyaḥ saṃhitāyā nidarśakaḥ</l>
	<l>nityas tatra kathaṃ kāryaṃ padaṃ lakṣaṇadarśanāt</l></lg>
	<lg xml:id="VāPa.2.60"><l>prativarṇam asaṃvedyaḥ padārthapratyayo yathā</l>
	<l>padeṣv evam asaṃvedyaṃ vākyārthasya nirūpaṇam</l></lg>
	<lg xml:id="VāPa.2.61"><l>vākyārthaḥ saṃniviśate padeṣu sahavṛttiṣu</l>
	<l>yathā tathaiva varṇeṣu padārthaḥ sahavṛttiṣu</l></lg>
	<lg xml:id="VāPa.2.62"><l>sūkṣmaṃ grāhyaṃ yathānyena saṃsṛṣṭaṃ saha gṛhyate</l>
	<l>varṇo+apy anyena varṇena saṃbaddho vācakas tathā</l></lg>
	<lg xml:id="VāPa.2.63"><l>padasyoccāraṇād artho yathā kaś cin nirūpyate</l>
	<l>varṇānām api sāṃnidhyāt tathā so+arthaḥ pratīyate</l></lg>
	<lg xml:id="VāPa.2.64"><l>prāptasya yasya sāmarthyān niyamārthā punaḥ śrutiḥ</l>
	<l>tenātyantaṃ viśeṣeṇa sāmānyaṃ yadi bādhyate</l></lg>
	<lg xml:id="VāPa.2.65"><l>yajeteti tato dravyaṃ prāptaṃ sāmarthyalakṣaṇam</l>
	<l>vrīhiśrutyā nivarteta na syāt pratinidhis tathā</l></lg>
	<lg xml:id="VāPa.2.66"><l>tasmād vrīhitvam adhikaṃ vrīhiśabdaḥ prakalpayet</l>
	<l>dravyatvam aviruddhatvāt prāptyarthaḥ san na bādhate</l></lg>
	<lg xml:id="VāPa.2.67"><l>tena cāpi vyavacchinne dravyatve sahacāriṇi</l>
	<l>asaṃbhavād viseṣāṇaṃ tatrānyeṣam adarsanam</l></lg>
	<lg xml:id="VāPa.2.68"><l>na ca sāmānyavat sarve kriyāśabdena lakṣitāḥ</l>
	<l>viśeṣā na hi sarveṣāṃ satāṃ śabdo+abhidhāyakaḥ</l></lg>
	<lg xml:id="VāPa.2.69"><l>śuklādayo guṇāḥ santo yathā tatrāvivakṣitāḥ</l>
	<l>tathāvivakṣā bhedānaṃ dravyatvasahacāriṇām</l></lg>
	<lg xml:id="VāPa.2.70"><l>asaṃnidhau pratinidhir mā bhūn nityasya karmaṇaḥ</l>
	<l>kāmyasya vā pravṛttasya lopa ity upapadyate</l></lg>
	<lg xml:id="VāPa.2.71"><l>viśiṣṭaiva kriyā yena vākyārthaḥ parikalpyate</l>
	<l>dravyābhāve pratinidhau tasya tat syāt kriyāntaram</l></lg>
	<lg xml:id="VāPa.2.72"><l>nirjñātārthaṃ padaṃ yac ca tadarthe pratipādite</l>
	<l>pikādi yad avijñātaṃ tat kim ity anuyujyate</l></lg>
	<lg xml:id="VāPa.2.73"><l>sāmarthyaprāpitaṃ yac ca vyaktyartham anuṣajyate</l>
	<l>śrutir evānuṣaṅgeṇa bādhikā liṅgavākyayoḥ</l></lg>
	<lg xml:id="VāPa.2.74"><l>aprāpto yas tu śuklādiḥ saṃnidhānena gamyate</l>
	<l>sa yatnaprāpito vākye śrutidharmavilakṣaṇaḥ</l></lg>
	<lg xml:id="VāPa.2.75"><l>abhinnam eva vākyaṃ tu yady abhinnārtham iṣyate</l>
	<l>tat sarvaṃ śrutibhūtatvān na śrutyaiva virotsyate</l></lg>
	<lg xml:id="VāPa.2.76"><l>vākyānāṃ samudāyaś ca ya ekārthaprasiddhaye</l>
	<l>sākāṅkṣāvayavas tatra vākyārtho+api na vidyate</l></lg>
	<lg xml:id="VāPa.2.77"><l>prāsaṅgikam idaṃ kāryam idaṃ tantreṇa labhyate</l>
	<l>idam āvṛttibhedābhyām atra bādhasamuccayau</l></lg>
	<lg xml:id="VāPa.2.78"><l>ūho+asmin viṣaye nyāyyaḥ saṃbandho+asya na bādhyat</l>
	<l>sāmānyasyātideśo+ayaṃ viśeṣo+atrātidiśyate</l></lg>
	<lg xml:id="VāPa.2.79"><l>arthitvam atra sāmarthyam asminn artho na bhidyate</l>
	<l>śāstrāt prāptādhikāro+ayaṃ vyudāso+asya kriyāntare</l></lg>
	<lg xml:id="VāPa.2.80"><l>iyaṃ śrutyā kramaprāptir iyam uccāraṇād iti</l>
	<l>kramo+ayam atra balavān asmiṃs tu na vivakṣitaḥ</l></lg>
	<lg xml:id="VāPa.2.81"><l>idaṃ parāṅgaiḥ saṃbaddham aṅgānām aprayojakam</l>
	<l>prayojakam idaṃ teṣām atredaṃ nāntarīyakam</l></lg>
	<lg xml:id="VāPa.2.82"><l>idaṃ pradhānaṃ śeṣo+ayaṃ viniyogakramas tv ayam</l>
	<l>sākṣād asyopakārīdam idam ārād viśeṣakam</l></lg>
	<lg xml:id="VāPa.2.83"><l>śaktivyāpārabhedo+asmin phalam atra tu bhidyate</l>
	<l>saṃbandhāj jñānabhedo+ayaṃ bhedas tatrāvivakṣitaḥ</l></lg>
	<lg xml:id="VāPa.2.84"><l>prasajyapratiṣedho+ayaṃ paryudāso+ayam atra tu</l>
	<l>idaṃ gauṇam idaṃ mukhyaṃ vyāpīdaṃ guru laghv idam</l></lg>
	<lg xml:id="VāPa.2.85"><l>bhedenāṅgāṅgibhāvo+asya bahudhedaṃ vikalpyate</l>
	<l>idaṃ niyamyate+asyātra yogyatvam upajāyate</l></lg>
	<lg xml:id="VāPa.2.86"><l>asya vākyāntare dṛṣṭāl liṅgād bhedo+anumīyate</l>
	<l>ayaṃ śabdair apoddhṛtya padārthaḥ pravibhajyate</l></lg>
	<lg xml:id="VāPa.2.87"><l>iti vākyeṣu ye dharmāḥ padārthopanibandhanāḥ</l>
	<l>te sarve na prakalperan padaṃ cet syād avācakam</l></lg>
	<lg xml:id="VāPa.2.88"><l>avibhakte+api vākyārthe śaktibhedād apoddhṛte</l>
	<l>vākyāntaravibhāgena yathoktaṃ na virudhyate</l></lg>
	<lg xml:id="VāPa.2.89"><l>yathaivaikasya gandhasya bhedena parikalpanā</l>
	<l>puṣpādiṣu tathā vākye+apy arthabhedo+abhidhīyate</l></lg>
	<lg xml:id="VāPa.2.90"><l>gavaye narasiṃhe cāpy ekajñānādṛte yathā</l>
	<l>bhāgaṃ jātyantarasyaiva sadṛśaṃ pratipadyate</l></lg>
	<lg xml:id="VāPa.2.91"><l>aprasiddhaṃ tu yaṃ bhāgam adṛṣṭam anupaśyati</l>
	<l>tāvaty asaṃvidaṃ mūḍhaḥ sarvatra pratipadyate</l></lg>
	<lg xml:id="VāPa.2.92"><l>tathā pikādiyogena vākye +atyantavilakṣaṇe</l>
	<l>sadṛśasyaiva saṃjñānam asato+arthasya manyate</l></lg>
	<lg xml:id="VāPa.2.93"><l>ekasya bhāge sādṛśyaṃ bhāge bhedaś ca lakṣyate</l>
	<l>nirbhāgasya prakāśasya nirbhāgeṇaiva cetasā</l></lg>
	<lg xml:id="VāPa.2.94"><l>tathaiva bhāge sādṛśyaṃ bhāge bhedo+avasīyate</l>
	<l>bhāgābhāve+api vākyānām atyantaṃ bhinnadharmaṇām</l></lg>
	<lg xml:id="VāPa.2.95"><l>rūpanāśe padānāṃ syāt kathaṃ cāvadhikalpanā</l>
	<l>agṛhītāvadhau śabde kathaṃ cārtho vivicyate</l></lg>
	<lg xml:id="VāPa.2.96"><l>saṃsarga iva rūpāṇāṃ śabde+anyatra vyavasthitaḥ</l>
	<l>nānārūpeṣu tad rūpaṃ tantreṇāparam iṣyate</l></lg>
	<lg xml:id="VāPa.2.97"><l>tasminn abhede bhedānāṃ saṃsarga upavartate</l>
	<l>rūpaṃ rūpāntarāt tasmād ananyat pravibhajyate</l></lg>
	<lg xml:id="VāPa.2.98"><l>śāstre pratyāyakasyāpi kva cid ekatvam āśritam</l>
	<l>pratyāyyena kva cid bhedo grahaṇagrāhyayoḥ sthitaḥ</l></lg>
	<lg xml:id="VāPa.2.99"><l>ū ity abhedam āśritya yathāsaṃkhyaṃ prakalpitam</l>
	<l>lṛluṭor grahaṇe bhedo grāhyābhyāṃ saha kalpitaḥ</l></lg>
	<lg xml:id="VāPa.2.100"><l>yasyety etad aṇo rūpaṃ saṃjñinām abhidhāyakam</l>
	<l>na hi pratīyamānena grahaṇasyāsti saṃbhavaḥ</l></lg>
	<lg xml:id="VāPa.2.101"><l>ū ity etad abhinnaṃ ca bhinnavākyanibandhanam</l>
	<l>bhedena grahaṇaṃ yasya pararūpam iva dvayoḥ</l></lg>
	<lg xml:id="VāPa.2.102"><l>plutasyāṅgavivṛddhiṃ ca samāhāram acos tathā</l>
	<l>vyudasyatā punar bhedaḥ śabdeṣv atyantam āśritaḥ</l></lg>
	<lg xml:id="VāPa.2.103"><l>ardharcādiṣu śabdeṣu rūpabhedaḥ kramād yathā</l>
	<l>tantrāt tathaikaśabdatve bhinnānāṃ śrutir anyathā</l></lg>
	<lg xml:id="VāPa.2.104"><l>saṃhitāviṣaye varṇāḥ svarūpeṇāvikāriṇaḥ</l>
	<l>śabdāntaratvaṃ yāntīva śaktyantaraparigrahāt</l></lg>
	<lg xml:id="VāPa.2.105"><l>indriyādivikāreṇa dṛṣṭaṃ grāhyeṣu vastuṣu</l>
	<l>ātmatyāgād ṛte bhinnaṃ grahaṇaṃ sa kramaḥ śrutau</l></lg>
	<lg xml:id="VāPa.2.106"><l>abhidhānakriyābhedāc chabdeṣv avikṛteṣv api</l>
	<l>rūpam atyantabhedena tad evaikaṃ prakāśate</l></lg>
	<lg xml:id="VāPa.2.107"><l>ṛco vā gītimātraṃ vā sāma dravyāntaraṃ na tu</l>
	<l>gītibhedāt tu gṛhyante tā eva vikṛtā ṛcaḥ</l></lg>
	<lg xml:id="VāPa.2.108"><l>upāyāc chrutisaṃhāre bhinnānām ekaśeṣiṇām</l>
	<l>antreṇoccāraṇe teṣāṃ śāstre sādhutvam ucyate</l></lg>
	<lg xml:id="VāPa.2.109"><l>parigṛhya śrutiṃ caikāṃ rūpabhedavatām api</l>
	<l>tantreṇoccāraṇaṃ kāryam anyathā te na sādhavaḥ</l></lg>
	<lg xml:id="VāPa.2.110"><l>sarūpāṇāṃ ca vākyānāṃ śāstreṇāpratipāditam</l>
	<l>tantreṇoccāraṇād ekaṃ rūpaṃ sādhūpalabhyate</l></lg>
	<lg xml:id="VāPa.2.111"><l>ekasyānekarūpatvaṃ nālikādiparigrahāt</l>
	<l>yathā tathaiva tantrāt syād bahūnām ekarūpatā</l></lg>
	<lg xml:id="VāPa.2.112"><l>yathā padasarūpāṇāṃ vākyānāṃ saṃbhavaḥ pṛthak</l>
	<l>tathā vākyāntarābhāve syād eṣāṃ pṛthagarthatā</l></lg>
	<lg xml:id="VāPa.2.113"><l>abhidheyaḥ padasyārtho vākyasyārthaḥ prayojanam</l>
	<l>yasya tasya na saṃbandho vākyānām upapadyate</l></lg>
	<lg xml:id="VāPa.2.114"><l>tatra kriyāpadāny eva vyapekṣante parasparam</l>
	<l>kriyāpadānuṣaktas tu saṃbandho+atha pratīyate</l></lg>
	<lg xml:id="VāPa.2.115"><l>āvṛttir anuvādo vā padārthavyaktikalpane</l>
	<l>pratyekaṃ tu samāpto+arthaḥ sahabhūteṣu vartate</l></lg>
	<lg xml:id="VāPa.2.116"><l>avikalpitavākyārthe vikalpā bhāvanāśrayāḥ</l>
	<l>atrādhikaraṇe vādāḥ pūrveṣāṃ bahudhā matāḥ</l></lg>
	<lg xml:id="VāPa.2.117"><l>abhyāsāt pratibhāhetuḥ sarvaḥ śabdo+aparaiḥ smṛtaḥ</l>
	<l>bālānāṃ ca tiraścāṃ ca yathārthapratipādane</l></lg>
	<lg xml:id="VāPa.2.118"><l>anāgamaś ca so+abhyāsaḥ samayaḥ kaiś cid iṣyate</l>
	<l>anantaram idaṃ kāryam asmād ity upadarśakaḥ</l></lg>
	<lg xml:id="VāPa.2.119"><l>asty arthaḥ sarvaśabdānāṃ iti pratyāyyalakṣaṇam</l>
	<l>apūrvadevatāsvargaiḥ samam āhur gavādiṣu</l></lg>
	<lg xml:id="VāPa.2.120"><l>prayogadarśanābhyāsād ākārāvagrahas tu yaḥ</l>
	<l>na sa śabdasya viṣayaḥ sa hi yatnāntarāśrayaḥ</l></lg>
	<lg xml:id="VāPa.2.121"><l>ke cid bhedāḥ prakāśyante śabdais tadabhidhāyibhiḥ</l>
	<l>anuniṣpādinaḥ kāṃś cic chabdārthān iti manyate</l></lg>
	<lg xml:id="VāPa.2.122"><l>jāteḥ pratyāyake śabde yā vyaktir anuṣaṅgiṇī</l>
	<l>na tadvyaktigatān bhedāñ jātiśabdo+avalambate</l></lg>
	<lg xml:id="VāPa.2.123"><l>ghaṭādīnāṃ na cākārān pratyāyayati vācakaḥ</l>
	<l>vastumātraniveśitvāt tadgatir nāntarīyakā</l></lg>
	<lg xml:id="VāPa.2.124"><l>kriyā vinā prayogeṇa na dṛṣṭā śabdacoditā</l>
	<l>prayogas tv anuniṣpādī śabdārtha iti gamyate</l></lg>
	<lg xml:id="VāPa.2.125"><l>niyatās tu prayogā ye niyataṃ yac ca sādhanam</l>
	<l>teṣāṃ śabdābhidheyatvam aparair anugamyate</l></lg>
	<lg xml:id="VāPa.2.126"><l>samudāyo+abhidheyo vāpy avikalpasamuccayaḥ</l>
	<l>asatyo vāpi saṃsargaḥ śabdārthaḥ kaiś cid iṣyate</l></lg>
	<lg xml:id="VāPa.2.127"><l>asatyopādhi yat satyaṃ tad vā śabdanibandhanām</l>
	<l>śabdo vāpy abhijalpatvam āgato yāti vācyataṃ</l></lg>
	<lg xml:id="VāPa.2.128"><l>so+ayam ity abhisaṃbandhād rūpam ekīkṛtaṃ yadā</l>
	<l>śabdasyārthena taṃ śabdam abhijalpaṃ pracakṣate</l></lg>
	<lg xml:id="VāPa.2.129"><l>tayor apṛthagātmatve rūḍhir avyabhicāriṇī</l>
	<l>kiṃ cid eva kva cid rūpaṃ prādhānyenāvatiṣṭhate</l></lg>
	<lg xml:id="VāPa.2.130"><l>loke+artharūpatāṃ śabdaḥ pratipannaḥ pravartate</l>
	<l>śāstre tūbhayarūpatvaṃ pravibhaktaṃ vivakṣayā</l></lg>
	<lg xml:id="VāPa.2.131"><l>aśakteḥ sarvaśakter vā śabdair eva prakalpitā</l>
	<l>ekasyārthasya niyatā kriyādiparikalpanā</l></lg>
	<lg xml:id="VāPa.2.132"><l>yo vārtho buddhiviṣayo bāhyavastunibandhanaḥ</l>
	<l>sa bāhyaṃ vastv iti jñātaḥ śabdārtha iti gamyate</l></lg>
	<lg xml:id="VāPa.2.133"><l>ākāravantaḥ saṃvedyā vyaktismṛtinibandhanāḥ</l>
	<l>ete pratyavabhāsante saṃvinmātraṃ tv ato+anyathā</l></lg>
	<lg xml:id="VāPa.2.134"><l>yathendriyaṃ saṃnipatad vaicitryeṇopadarśakam</l>
	<l>tathaiva śabdād arthasya pratipattir anekadhā</l></lg>
	<lg xml:id="VāPa.2.135"><l>vaktrānyathaiva prakrānto bhinneṣu pratipattṛṣu</l>
	<l>svapratyayānukāreṇa śabdārthaḥ pravibhajyate</l></lg>
	<lg xml:id="VāPa.2.136"><l>asminn api dṛśye+arthe darśanaṃ bhidyate pṛthak</l>
	<l>kālāntareṇa caiko+api taṃ paśyaty anyathā punaḥ</l></lg>
	<lg xml:id="VāPa.2.137"><l>ekasyāpi ca śabdasya nimittair avyavasthitaiḥ</l>
	<l>ekena bahubhiś cārtho bahudhā parikalpyate</l></lg>
	<lg xml:id="VāPa.2.138"><l>tasmād adṛṣṭatattvānāṃ sāparādhaṃ bahucchalam</l>
	<l>darśanaṃ vacanaṃ vāpi nityam evānavasthitam</l></lg>
	<lg xml:id="VāPa.2.139"><l>ṛṣīṇāṃ darśanaṃ yac ca tattve kiṃ cid avasthitam</l>
	<l>na tena vyavahāro+asti na tac chabdanibandhanam</l></lg>
	<lg xml:id="VāPa.2.140"><l>talavad dṛśyate vyoma khadyoto havyavāḍ iva</l>
	<l>naiva cāsti talaṃ vyomni na khadyote hutāśanaḥ</l></lg>
	<lg xml:id="VāPa.2.141"><l>tasmāt pratyakṣam apy arthaṃ vidvān īkṣeta yuktitaḥ</l>
	<l>na darśanasya prāmāṇyād dṛśyam arthaṃ prakalpayet</l></lg>
	<lg xml:id="VāPa.2.142"><l>asamākhyeyatattvānām arthānāṃ laukikair yathā</l>
	<l>vyavahāre samākhyānaṃ tat prajño na vikalpayet</l></lg>
	<lg xml:id="VāPa.2.143"><l>vicchedagrahaṇe+arthānāṃ pratibhānyaiva jāyate</l>
	<l>vākyārtha iti tām āhuḥ ē̃ padārthair upapāditām</l></lg>
	<lg xml:id="VāPa.2.144"><l>idaṃ tad iti sānyeṣām anākhyeyā kathaṃ ca na</l>
	<l>pratyātmavṛtti siddhā sā kartrāpi na nirūpyate</l></lg>
	<lg xml:id="VāPa.2.145"><l>upaśleṣam ivārthānāṃ sā karoty avicāritā</l>
	<l>sārvarūpyam ivāpannā viṣayatvena vartate</l></lg>
	<lg xml:id="VāPa.2.146"><l>sākṣāc chabdena janitāṃ bhāvanānugamena vā</l>
	<l>itikartavyatāyāṃ tāṃ na kaś cid ativartate</l></lg>
	<lg xml:id="VāPa.2.147"><l>pramāṇatvena tāṃ lokaḥ sarvaḥ samanugacchati</l>
	<l>samārambhāḥ pratāyante tiraścām api tadvaśāt</l></lg>
	<lg xml:id="VāPa.2.148"><l>yathā dravyaviśeṣāṇāṃ paripākair ayatnajāḥ</l>
	<l>madādiśaktayo dṛṣṭāḥ pratibhās tadvatāṃ tathā</l></lg>
	<lg xml:id="VāPa.2.149"><l>svaravṛttiṃ vikurute madhau puṃskokilasya kaḥ</l>
	<l>jantvādayaḥ kulāyādi- karaṇe śikṣitāḥ katham</l></lg>
	<lg xml:id="VāPa.2.150"><l>āhāraprītyapadveṣa- plavanādikriyāsu kaḥ</l>
	<l>jātyanvayaprasiddhāsu prayoktā mṛgapakṣiṇām</l></lg>
	<lg xml:id="VāPa.2.151"><l>bhāvanānugatād etad āgamād eva jāyate</l>
	<l>āsattiviprakarṣābhyām āgamas tu viśiṣyate</l></lg>
	<lg xml:id="VāPa.2.152"><l>svabhāvavaraṇābhyāsa- yogādṛṣṭopapāditām</l>
	<l>viśiṣṭopahitāṃ ceti pratibhāṃ ṣaḍvidhāṃ viduḥ</l></lg>
	<lg xml:id="VāPa.2.153"><l>yathā saṃyogibhir dravyair lakṣite+arthe prayujyate</l>
	<l>gośabdo na tv asau teṣāṃ viśeṣāṇāṃ prakāśakaḥ</l></lg>
	<lg xml:id="VāPa.2.154"><l>ākāravarṇāvayavaiḥ saṃsṛṣṭeṣu gavādiṣu</l>
	<l>śabdaḥ pravartamāno+api na tān aṅgīkaroty asau</l></lg>
	<lg xml:id="VāPa.2.155"><l>saṃsthānavarṇāvayavair viśiṣṭe+arthe prayujyate</l>
	<l>śabdo na tasyāvayave pravṛttir upalabhyate</l></lg>
	<lg xml:id="VāPa.2.156"><l>durlabhaṃ kasya cil loke sarvāvayavadarśanam</l>
	<l>kaiś cit tv avayavair dṛṣṭair arthaḥ kṛtsno+anumīyate</l></lg>
	<lg xml:id="VāPa.2.157"><l>tathā jātyutpalādīnāṃ gandhena sahacāriṇām</l>
	<l>nityasaṃbandhināṃ dṛṣṭaṃ guṇānām avadhāraṇam</l></lg>
	<lg xml:id="VāPa.2.158"><l>saṃkhyāpramāṇasaṃsthāna- nirapekṣaḥ pravartate</l>
	<l>bindau ca samudāye ca vācakaḥ salilādiṣu</l></lg>
	<lg xml:id="VāPa.2.159"><l>saṃskārādiparicchinne tailādau yo vyavasthitaḥ</l>
	<l>āhaikadeśaṃ tattvena tasyāvayavavartinā</l></lg>
	<lg xml:id="VāPa.2.160"><l>yenārthenābhisaṃbaddham abhidhānaṃ prayujyate</l>
	<l>tadarthāpagame tasya prayogo vinivartate</l></lg>
	<lg xml:id="VāPa.2.161"><l>yāṃs tu saṃbhavino dharmān antarṇīya prayujyate</l>
	<l>śabdas teṣāṃ na sāṃnidhyaṃ niyamena vyapekṣate</l></lg>
	<lg xml:id="VāPa.2.162"><l>yathā romaśaphādīnāṃ vyabhicāre+api dṛśyate</l>
	<l>gośabdo na tathā jāter viprayoge pravartate</l></lg>
	<lg xml:id="VāPa.2.163"><l>tasmāt saṃbhavino+arthasya śabdāt saṃpratyaye sati</l>
	<l>adṛṣṭaviprayogārthaḥ saṃbandhitvena gamyate</l></lg>
	<lg xml:id="VāPa.2.164"><l>vācikā dyotikā vā syur dvitvādīnāṃ vibhaktayaḥ</l>
	<l>syād vā saṃkhyāvato+arthasya samudāyo+abhidhāyakaḥ</l></lg>
	<lg xml:id="VāPa.2.165"><l>vinā saṃkhyābhidhānād vā saṃkhyābhedasamanvitān</l>
	<l>arthān svarūpabhedena kāṃś cid āhur gavādayaḥ</l></lg>
	<lg xml:id="VāPa.2.166"><l>ye śabdā nityasaṃbandhā viveke jñātaśaktayaḥ</l>
	<l>anvayavyatirekābhyāṃ teṣām artho vibhajyate</l></lg>
	<lg xml:id="VāPa.2.167"><l>yāvac cāvyabhicāreṇa tayoḥ śakyaṃ prakalpanam</l>
	<l>niyamas tatra na tv evaṃ niyamo nuṭśabādiṣu</l></lg>
	<lg xml:id="VāPa.2.168"><l>saṃbhave nābhidhānasya lakyaṇatvaṃ prakalpate</l>
	<l>āpekṣikyo hi saṃsarge niyatāḥ śabdaśaktayaḥ</l></lg>
	<lg xml:id="VāPa.2.169"><l>kūpasūpayūpānām anvayo+arthasya dṛśyate</l>
	<l>ato+arthāntaravācitvaṃ saṃghātasyaiva gamyate</l></lg>
	<lg xml:id="VāPa.2.170"><l>anvākhyānāni bhidyante śabdavyutpattikarmasu</l>
	<l>bahūnāṃ saṃbhave+arthānāṃ nimittaṃ kiṃ cid iṣyate</l></lg>
	<lg xml:id="VāPa.2.171"><l>vairavāsiṣṭhagiriśās tathaikāgārikāda yaḥ</l>
	<l>kaiś cit kathaṃ cid ākhyātā nimittāvadhisaṃkaraiḥ</l></lg>
	<lg xml:id="VāPa.2.172"><l>yathā pathaḥ samākhyānaṃ vṛkṣavalmīkaparvataiḥ</l>
	<l>aviruddhaṃ gavādīnāṃ bhinnaiś ca sahacāribhiḥ</l></lg>
	<lg xml:id="VāPa.2.173"><l>anyathā ca samākhyānam avasthābhedadarśibhiḥ</l>
	<l>kriyate kiṃśukādīnām ekadeśāvadhāraṇam</l></lg>
	<lg xml:id="VāPa.2.174"><l>kaiś cin nirvacanaṃ bhinnaṃ girater garjater gameḥ</l>
	<l>gavater gadater vāpi gaur ity atrānudarśitam</l></lg>
	<lg xml:id="VāPa.2.175"><l>gaur ity eva svarūpād vā gośabdo goṣu vartate</l>
	<l>vyutpādyate na vā sarvaṃ kaiś cic cobhayatheṣyate</l></lg>
	<lg xml:id="VāPa.2.176"><l>sāmānyenopadeśaś ca śāstre laghvartham āśritaḥ</l>
	<l>jātyantaravad anyasya viśeṣāḥ pratipādakāḥ</l></lg>
	<lg xml:id="VāPa.2.177"><l>arthāntare ca yad vṛttaṃ tat prakṛtyantaraṃ viduḥ</l>
	<l>tulyarūpaṃ na tad rūḍhāv anyasminn anuṣajyate</l></lg>
	<lg xml:id="VāPa.2.178"><l>bhinnāv ijiyajī dhātū niyatau viṣayāntare</l>
	<l>kaiś cit kathaṃ cid uddiṣṭau citraṃ hi pratipādanam</l></lg>
	<lg xml:id="VāPa.2.179"><l>evaṃ ca vālavāyādi jitvarīvad upācaret</l>
	<l>bhedābhedābhyupagame na virodho+asti kaś ca na</l></lg>
	<lg xml:id="VāPa.2.180"><l>aḍādīnāṃ vyavasthārthaṃ pṛthaktvena prakalpanam</l>
	<l>dhātūpasargayoḥ śāstre dhātur eva tu tādṛśaḥ</l></lg>
	<lg xml:id="VāPa.2.181"><l>tathā hi saṃgrāmayateḥ sopasargād vidhiḥ smṛtaḥ</l>
	<l>kriyāviśeṣāḥ saṃghāte prakramyante tathāvidhāḥ</l></lg>
	<lg xml:id="VāPa.2.182"><l>kāryāṇām antaraṅgatvam evaṃ dhātūpasargayoḥ</l>
	<l>sādhanair yāti saṃbandhaṃ tathābhūtaiva sā kriyā</l></lg>
	<lg xml:id="VāPa.2.183"><l>prayogārheṣu siddhaḥ san bhettavyo+artho viśiṣyate</l>
	<l>prāk ca sādhanasaṃbandhāt kriyā naivopajāyate</l></lg>
	<lg xml:id="VāPa.2.184"><l>dhātoḥ sādhanayogasya bhāvinaḥ prakramād yathā</l>
	<l>dhātutvaṃ karmabhāvaś ca tathānyad api dṛśyatām</l></lg>
	<lg xml:id="VāPa.2.185"><l>bījakāleṣu saṃbandhād yathā lākṣārasādayaḥ</l>
	<l>varṇādipariṇāmena phalānām upakurvate</l></lg>
	<lg xml:id="VāPa.2.186"><l>buddhisthād abhisaṃbandhāt tathā dhātūpasargayoḥ</l>
	<l>abhyantarīkṛtād bhedaḥ padakāle prakāśate</l></lg>
	<lg xml:id="VāPa.2.187"><l>kva cit saṃbhavino bhedāḥ kevalair anidarśitāḥ</l>
	<l>upasargeṇa saṃbandhe vyajyante pranirādinā</l></lg>
	<lg xml:id="VāPa.2.188"><l>sa vācako viśeṣāṇāṃ saṃbhavād dyotako+api vā</l>
	<l>śaktyādhānāya vā dhātoḥ sahakārī prayujyate</l></lg>
	<lg xml:id="VāPa.2.189"><l>sthādibhiḥ kevalair yac ca gamanādi na gamyate</l>
	<l>tatrānumānād dvividhāt taddharmā prādir ucyate</l></lg>
	<lg xml:id="VāPa.2.190"><l>aprayoge+adhiparyoś ca yāvad dṛṣṭaṃ kriyāntaram</l>
	<l>tasyābhidhāyako dhātuḥ saha tābhyām anarthakaḥ</l></lg>
	<lg xml:id="VāPa.2.191"><l>tathaiva svārthikāḥ ke cit saṃghātāntaravṛttayaḥ</l>
	<l>anarthakena saṃsṛṣṭāḥ prakṛtyarthānuvādinaḥ</l></lg>
	<lg xml:id="VāPa.2.192"><l>nipātā dyotakāḥ ke cit pṛthagarthaprakalpane</l>
	<l>āgamā iva ke cit tu saṃbhūyārthasya sādhakāḥ</l></lg>
	<lg xml:id="VāPa.2.193"><l>upariṣṭāt purastād vā dyotakatvaṃ na bhidyate</l>
	<l>teṣu prayujyamāneyu bhinnārtheṣv api sarvathā</l></lg>
	<lg xml:id="VāPa.2.194"><l>cādayo na prayujyante padatve sati kevalāḥ</l>
	<l>pratyayo vācakatve+api kevalo na prayujyate</l></lg>
	<lg xml:id="VāPa.2.195"><l>samuccitābhidhāne tu vyatireko na vidyate</l>
	<l>asattvabhūto bhāvaś ca tiṅpadair abhidhīyate</l></lg>
	<lg xml:id="VāPa.2.196"><l>samuccitābhidhāne+api viśiṣṭārthābhidhāyinām</l>
	<l>guṇaiḥ padānāṃ saṃbandhaḥ paratantrās tu cādayaḥ</l></lg>
	<lg xml:id="VāPa.2.197"><l>janayitvā kriyā kā cit saṃbandhaṃ vinivartate</l>
	<l>śrūyamāṇe kriyāśabde saṃbandho jāyate kva cit</l></lg>
	<lg xml:id="VāPa.2.198"><l>tatra ṣaṣthī pratipadaṃ samāsasya nivṛttaye</l>
	<l>vihitā darśanārthaṃ tu kārakaṃ pratyudāhṛtam</l></lg>
	<lg xml:id="VāPa.2.199"><l>sa copajātaḥ saṃbandho vinivṛtte kriyāpade</l>
	<l>karmapravacanīyena tatra tatra niyamyate</l></lg>
	<lg xml:id="VāPa.2.200"><l>yena kriyāpadākṣepaḥ sa kārakavibhaktibhiḥ</l>
	<l>yujyate vir yathā tasya likhāv anupasargatā</l></lg>
	<lg xml:id="VāPa.2.201"><l>tiṣṭhater aprayogaś ca dṛṣṭo+apraty ajayann iti</l>
	<l>sunv abhīty ābhimukhye ca kevalo+api prayujyate</l></lg>
	<lg xml:id="VāPa.2.202"><l>karmapravacanīyatvaṃ kriyāyoge vidhīyate</l>
	<l>ṣatvādivinivṛttyarthaṃ svatyādīnāṃ vidharmaṇām</l></lg>
	<lg xml:id="VāPa.2.203"><l>hetuhetumator yoga- paricchede+anunā kṛte</l>
	<l>ārambhād bādhyate prāptā tṛtīyā hetulakṣaṇā</l></lg>
	<lg xml:id="VāPa.2.204"><l>kriyāyā dyotako nāyaṃ na saṃbandhasya vācakaḥ</l>
	<l>nāpi kriyāpadākṣepī saṃbandhasya tu bhedakaḥ</l></lg>
	<lg xml:id="VāPa.2.205"><l>anarthakānāṃ saṃghātaḥ sārthako+anarthakas tathā</l>
	<l>varṇānāṃ padam arthena yuktaṃ nāvayavāḥ pade</l></lg>
	<lg xml:id="VāPa.2.206"><l>padānām arthayuktānāṃ saṃghāto bhidyate punaḥ</l>
	<l>arthāntarāvabodhena saṃbandhavigamena ca</l></lg>
	<lg xml:id="VāPa.2.207"><l>sārthakānarthakau bhede saṃbandhaṃ nādhigacchataḥ</l>
	<l>adhigacchata ity eke kuṭīrādinidarśanāt</l></lg>
	<lg xml:id="VāPa.2.208"><l>arthavadbhyo viśiṣṭārthaḥ saṃghāta upajāyate</l>
	<l>nopajāyata ity eke samāsasvārthikādiṣu</l></lg>
	<lg xml:id="VāPa.2.209"><l>ke cid dhi yutasiddhārthā bhede nirjñātaśaktayaḥ</l>
	<l>anvayavyatirekābhyāṃ ke cit kalpitaśaktayaḥ</l></lg>
	<lg xml:id="VāPa.2.210"><l>śāstrārtha eva varṇānām arthavattve pradarśitaḥ</l>
	<l>ātvādīnāṃ hi śuddhānāṃ laukiko+artho na vidyate</l></lg>
	<lg xml:id="VāPa.2.211"><l>kṛttaddhitānām arthaś ca kevalānām alaukikaḥ</l>
	<l>prāg vibhaktes tadantasya tathaivārtho na vidyate</l></lg>
	<lg xml:id="VāPa.2.212"><l>abhivyaktataro yo+arthaḥ pratyayānteṣu lakṣyate</l>
	<l>arthavattāprakaraṇād āśritaḥ sa tathāvidhaḥ</l></lg>
	<lg xml:id="VāPa.2.213"><l>ātmabhedo na cet kaś cid varṇebhyaḥ padavākyayoḥ</l>
	<l>anyonyāpekṣayā śaktyā varṇaḥ syād abhidhāyakaḥ</l></lg>
	<lg xml:id="VāPa.2.214"><l>varṇena kena cin nyūnaḥ saṃghāto yo +abhidhāyakaḥ</l>
	<l>na cec chabdāntaram asāv anyūnas tena gamyate</l></lg>
	<lg xml:id="VāPa.2.215"><l>sa tasmin vācake śabde nimittāt smṛtim ādadhat</l>
	<l>sākṣād iva vyavahitaṃ śabdenārtham upohate</l></lg>
	<lg xml:id="VāPa.2.216"><l>padavācyo yathā nārthaḥ kaś cid gaurakharādiṣu</l>
	<l>saty api pratyaye+atyantaṃ samudāye na gamyate</l></lg>
	<lg xml:id="VāPa.2.217"><l>samanvita ivārthātmā padārthair yaḥ pratīyate</l>
	<l>padārthadarśanaṃ tatra tathaivānupakārakam</l></lg>
	<lg xml:id="VāPa.2.218"><l>samudāyāvayavayor bhinnārthatve ca vṛttiṣu</l>
	<l>yugapad bhedasaṃsargau viruddhāv anuṣaṅgiṇau</l></lg>
	<lg xml:id="VāPa.2.219"><l>kaś ca sādhanamātrārthān adhyādīn parikalpayet</l>
	<l>aprayuktapadaś cārtho bahuvrīhau kathaṃ bhavet</l></lg>
	<lg xml:id="VāPa.2.220"><l>prajñusaṃjñvādyavayavair na cāsty arthāvadhāraṇam</l>
	<l>tasmāt saṃghāta evaiko viśiṣṭārthanibandhanam</l></lg>
	<lg xml:id="VāPa.2.221"><l>gargā ity eka evāyaṃ bahuṣv artheṣu vartate</l>
	<l>dvandvasaṃjño+api saṃghāto bahūnām abhidhāyakaḥ</l></lg>
	<lg xml:id="VāPa.2.222"><l>yathaikaśeṣe bhujyādiḥ pratyekam avatiṣṭhate</l>
	<l>kriyaivaṃ dvandvavācye+arthe pratyekaṃ pravibhajyate</l></lg>
	<lg xml:id="VāPa.2.223"><l>yac ca dvandvapadārthasya tacchabdena vyapekṣaṇam</l>
	<l>sāpi vyāvṛttarūpe+arthe sarvanāmasarūpatā</l></lg>
	<lg xml:id="VāPa.2.224"><l>yathā ca khadiracchede bhāgeṣu kramavāṃś chidiḥ</l>
	<l>tathā dvandvapadārthasya bhāgeṣu kramadarśanam</l></lg>
	<lg xml:id="VāPa.2.225"><l>saṅghaikadeśe prakrāntān yathā saṅghānupātinaḥ</l>
	<l>kriyāviśeṣān manyante sa dvandvāvayave kramaḥ</l></lg>
	<lg xml:id="VāPa.2.226"><l>pratipādayatā vṛttim abudhān vākyapūrvikām</l>
	<l>vṛttau padārthabhedena prādhānyam upadarśitam</l></lg>
	<lg xml:id="VāPa.2.227"><l>abhedād abhidheyasya nañsamāse vikalpitam</l>
	<l>prādhānyaṃ bahudhā bhāṣye doṣās tu prakriyāgatāḥ</l></lg>
	<lg xml:id="VāPa.2.228"><l>jahatsvārthavikalpe ca sarvārthatyāgam icchatā</l>
	<l>bahuvrīhipadārthasya tyāgaḥ sarvasya darśitaḥ</l></lg>
	<lg xml:id="VāPa.2.229"><l>śāstre kva cit prakṛtyarthaḥ pratyayenābhidhīyate</l>
	<l>prakṛtau vinivṛttāyāṃ pratyayārthaś ca dhātubhiḥ</l></lg>
	<lg xml:id="VāPa.2.230"><l>yam artham āhatur bhinnau pratyayāv eka eva ta</l>
	<l>kva cid āha pacantīti dhātus tābhyāṃ vinā kva cit</l></lg>
	<lg xml:id="VāPa.2.231"><l>anvākhyānasmṛter ye ca pratyayārthā nibandhana</l>
	<l>nirdiṣṭās te prakṛtyarthāḥ smṛtyantara udāhṛtāḥ</l></lg>
	<lg xml:id="VāPa.2.232"><l>prasiddher udvamikarīty evaṃ śāstre+abhidhīyate</l>
	<l>vyavahārāya manyante śāstrārthaprakriyā yataḥ</l></lg>
	<lg xml:id="VāPa.2.233"><l>śāstreṣu prakriyābhedair avidyaivopavarṇyate</l>
	<l>anāgamavikalpā tu svayaṃ vidyopavartate</l></lg>
	<lg xml:id="VāPa.2.234"><l>anibaddhaṃ nimitteṣu nirupākhyaṃ phalaṃ yathā</l>
	<l>tathā vidyāpy anākhyeyā śāstropāyeva lakṣyate</l></lg>
	<lg xml:id="VāPa.2.235"><l>yathābhyāsaṃ hi vāg arthe pratipattiṃ samīhate</l>
	<l>svabhāva iva cānādir mithyābhyāso vyavasthitaḥ</l></lg>
	<lg xml:id="VāPa.2.236"><l>utprekṣate sāvayavaṃ paramāṇum apaṇḍitaḥ</l>
	<l>tathāvayavinaṃ yuktam anyair avayavaiḥ punaḥ</l></lg>
	<lg xml:id="VāPa.2.237"><l>ghaṭādidarśanāllokaḥ paricchinno+avasīyate</l>
	<l>samārambhāc ca bhāvānām ādimad brahma śāśvatam</l></lg>
	<lg xml:id="VāPa.2.238"><l>upāyāḥ śikṣamāṇānāṃ bālānām upalāpanāḥ</l>
	<l>asatye vartmani sthitvā tataḥ satyaṃ samīhate</l></lg>
	<lg xml:id="VāPa.2.239"><l>anyathā pratipadyārthaṃ padagrahaṇapūrvakam</l>
	<l>punar vākye tam evārtham anyathā pratipadyate</l></lg>
	<lg xml:id="VāPa.2.240"><l>upāttā bahavo+apy arthā yeṣv ante pratiṣedhanam</l>
	<l>kriyate te nivartante tasmāt tāṃs tatra nāśrayet</l></lg>
	<lg xml:id="VāPa.2.241"><l>vṛkṣo nāstīti vākyaṃ ca viśiṣṭābhāvalakṣaṇam</l>
	<l>nārthe na buddhau saṃbandho nivṛtter avatiṣṭhate</l></lg>
	<lg xml:id="VāPa.2.242"><l>vicchedapratipattau ca yady astīty avadhāryate</l>
	<l>aśabdavācyā sā buddhir nivartyeta sthitā katham</l></lg>
	<lg xml:id="VāPa.2.243"><l>atha yaj jñānam utpannaṃ tan mithyeti nañā kṛtam</l>
	<l>naño vyāpārabhede+asminn abhāvāvagatiḥ katham</l></lg>
	<lg xml:id="VāPa.2.244"><l>nirādhārapravṛttau ca prākpravṛttir naño bhavet</l>
	<l>athādhāraḥ sa evāsya niyamārthā śrutir bhavet</l></lg>
	<lg xml:id="VāPa.2.245"><l>niyamadyotanārthā vāpy anuvādo yathā bhavet</l>
	<l>kaś cid evārthavāṃs tatra śabdaḥ śeṣās tv anarthakāḥ</l></lg>
	<lg xml:id="VāPa.2.246"><l>viruddhaṃ cābhisaṃbandham udāhāryādibhiḥ kṛtam</l>
	<l>vākye samāpte vākyārtham anyathā pratipadyate</l></lg>
	<lg xml:id="VāPa.2.247"><l>stutinindāpradhāneṭu vākyeṣv artho na tādṛśaḥ</l>
	<l>padānāṃ pravibhāgena yādṛśaḥ parikalpyate</l></lg>
	<lg xml:id="VāPa.2.248"><l>athāsaṃsṛṣṭa evārthaḥ padeṣu samavasthitaḥ</l>
	<l>vākyārthasyābhyupāyo+asāv ekasya pratipādane</l></lg>
	<lg xml:id="VāPa.2.249"><l>pūrvaṃ padeṣv asaṃsṛṣṭo yaḥ kramād upacīyate</l>
	<l>chinnagrathitakalpatvāt tad viśiṣṭataraṃ viduḥ</l></lg>
	<lg xml:id="VāPa.2.250"><l>ekam āhur anekārthaṃ śabdam anye parīkṣakāḥ</l>
	<l>nimittabhedād ekasya sārvārthyaṃ tasya bhidyate</l></lg>
	<lg xml:id="VāPa.2.251"><l>yaugapadyam atikramya paryāye vyavatiṣṭhate</l>
	<l>arthaprakaraṇābhyāṃ vā yogāc chabdāntareṇa vā</l></lg>
	<lg xml:id="VāPa.2.252"><l>yathā sāsnādimān piṇḍo gośabdenābhidhīyate</l>
	<l>tathā sa eva gośabdo vāhīke+api vyavasthitaḥ</l></lg>
	<lg xml:id="VāPa.2.253"><l>sarvaśaktes tu tasyaiva śabdasyānekadharmaṇaḥ</l>
	<l>prasiddhibhedād gauṇatvaṃ mukhyatvaṃ copajāyate</l></lg>
	<lg xml:id="VāPa.2.254"><l>eko mantras tathādhyātmam adhidaivam adhikratu</l>
	<l>asaṃkareṇa sarvārtho bhinnaśaktir avasthitaḥ</l></lg>
	<lg xml:id="VāPa.2.255"><l>gotvānuṣaṅgo vāhīke nimittāt kaiś cid iṣyate</l>
	<l>arthamātraṃ viparyastaṃ śabdaḥ svārthe vyavasthitaḥ</l></lg>
	<lg xml:id="VāPa.2.256"><l>tathā svarūpaṃ śabdānāṃ sarvārtheṣv anuṣajyate</l>
	<l>arthamātraṃ viparyastaṃ svarūpe tu śrutiḥ sthitā</l></lg>
	<lg xml:id="VāPa.2.257"><l>ekatvaṃ tu sarūpatvāc chabdayor gauṇamukhyayoḥ</l>
	<l>prāhur atyantabhede+api bhedamārgānudarśinaḥ</l></lg>
	<lg xml:id="VāPa.2.258"><l>sāmidhenyantaraṃ caivam āvṛttāv anuṣajyate</l>
	<l>mantrāś ca viniyogena labhante bhedam ūhavat</l></lg>
	<lg xml:id="VāPa.2.259"><l>tāny āmnāyāntarāṇy eva paṭhyate kiṃ cid eva tu</l>
	<l>anarthakānāṃ pāṭho vā śeṣas tv anyaḥ pratīyate</l></lg>
	<lg xml:id="VāPa.2.260"><l>śabdasvarūpam arthas tu pāṭhe+anyair upavarṇyate</l>
	<l>atyantabhedaḥ sarveṣāṃ tatsaṃbandhāt tu tadvatām</l></lg>
	<lg xml:id="VāPa.2.261"><l>anyā saṃskārasāvitrī karmaṇyanyā prayujyate</l>
	<l>anyā japaprabandheṣu sā tv ekaiva pratīyate</l></lg>
	<lg xml:id="VāPa.2.262"><l>arthasvarūpe śabdānāṃ svarūpād vṛttim icchataḥ</l>
	<l>vākyarūpasya vākyārthe vṛttir anyānapekṣayā</l></lg>
	<lg xml:id="VāPa.2.263"><l>anekārthatvam ekasya yaiḥ śabdasyānugamyate</l>
	<l>siddhyasiddhikṛtā teṣāṃ gauṇamukhyaprakalpanā</l></lg>
	<lg xml:id="VāPa.2.264"><l>arthaprakaraṇāpekṣo yo vā śabdāntaraiḥ saha</l>
	<l>yuktaḥ pratyāyayaty arthaṃ taṃ gauṇam apare viduḥ</l></lg>
	<lg xml:id="VāPa.2.265"><l>śuddhasyoccāraṇe svārthaḥ prasiddho yasya gamyate</l>
	<l>sa mukhya iti vijñeyo rūpamātranibandhanaḥ</l></lg>
	<lg xml:id="VāPa.2.266"><l>yas tv anyasya prayogeṇa yatnād iva niyujyate</l>
	<l>tam aprasiddhaṃ manyante gauṇārthābhiniveśinam</l></lg>
	<lg xml:id="VāPa.2.267"><l>svārthe pravartamāno+api yasyārthaṃ yo +avalambate</l>
	<l>nimittaṃ tatra mukhyaṃ syān nimitti gauṇa iṣyate</l></lg>
	<lg xml:id="VāPa.2.268"><l>purārād iti bhinne+arthe yau vartete virodhini</l>
	<l>arthaprakaraṇāpekṣaṃ tayor apy avadhāraṇam</l></lg>
	<lg xml:id="VāPa.2.269"><l>vākyasyārthāt padārthānām apoddhāre prakalpite</l>
	<l>śabdāntareṇa saṃbandhaḥ kasyaikasyopapadyate</l></lg>
	<lg xml:id="VāPa.2.270"><l>yac cāpy ekaṃ padaṃ dṛṣṭaṃ caritāstikriyaṃ kva cit</l>
	<l>tad vākyāntaram evāhur na tad anyena yujyate</l></lg>
	<lg xml:id="VāPa.2.271"><l>yac ca ko+ayam iti praśne gaur aśva iti cocyate</l>
	<l>praśna eva kriyā tatra prakrāntā darśanādikā</l></lg>
	<lg xml:id="VāPa.2.272"><l>naivādhikatvaṃ dharmāṇāṃ nyūnatā vā prayojikā</l>
	<l>ādhikyam api manyante prasiddher nyūnatāṃ kva cit</l></lg>
	<lg xml:id="VāPa.2.273"><l>jātiśabdo+antareṇāpi jātiṃ yatra prayujyate</l>
	<l>saṃbandhisadṛśād dharmāt taṃ gauṇam apare viduḥ</l></lg>
	<lg xml:id="VāPa.2.274"><l>viparyāsād ivārthasya yatrārthāntaratām iva</l>
	<l>manyante sa gavādis tu gauṇa ity ucyate kva cit</l></lg>
	<lg xml:id="VāPa.2.275"><l>niyatāḥ sādhanatvena rūpaśaktisamanvitāḥ</l>
	<l>yathā karmasu gamyante sīrāsimusalādayaḥ</l></lg>
	<lg xml:id="VāPa.2.276"><l>kriyāntare na caiteṣāṃ vibhavanti na śaktayaḥ</l>
	<l>rūpād eva tu tādarthyaṃ niyamena pratīyate</l></lg>
	<lg xml:id="VāPa.2.277"><l>tathaiva rūpaśaktibhyām utpattyā samavasthitaḥ</l>
	<l>śabdo niyatatādarthyaḥ śaktyānyatra prayujyate</l></lg>
	<lg xml:id="VāPa.2.278"><l>śrutimātreṇa yatrāsya sāmarthyam avasīyate</l>
	<l>taṃ mukhyam arthaṃ manyante gauṇaṃ yatnopapāditam</l></lg>
	<lg xml:id="VāPa.2.279"><l>goyuṣmanmahatāṃ cvyarthe svārthād arthāntare sthitau</l>
	<l>arthāntarasya tadbhāvas tatra mukhyo+api dṛśyate</l></lg>
	<lg xml:id="VāPa.2.280"><l>mahattvaṃ śuklabhāvaṃ ca prakṛtiḥ pratipadyate</l>
	<l>bhedenāpekṣitā sā tu gauṇatvasya prasādhikā</l></lg>
	<lg xml:id="VāPa.2.281"><l>agnisomādayaḥ śabdā ye svarūpapadārthakāḥ</l>
	<l>saṃjñibhiḥ saṃprayujyante +aprasiddhes teṣu gauṇatā</l></lg>
	<lg xml:id="VāPa.2.282"><l>agnidattas tu yo+agniḥ syāt tatra svārthopasarjanaḥ</l>
	<l>śabdo dattārthavṛttitvād gauṇatvaṃ pratipadyate</l></lg>
	<lg xml:id="VāPa.2.283"><l>nimittabhedāt prakrānte śabdavyutpattikarmaṇi</l>
	<l>hariścandrādiṣu suṭo bhāvābhāvau vyavasthitau</l></lg>
	<lg xml:id="VāPa.2.284"><l>ṛṣyādau prāptasaṃskāro yaḥ śabdo+anyena yujyate</l>
	<l>tatrāntaraṅgasaṃskāro bāhye+arthe na nivartate</l></lg>
	<lg xml:id="VāPa.2.285"><l>atyantaviparīto+api yathā yo+artho+avadhāryate</l>
	<l>yathāsaṃpratyayaṃ śabdas tatra mukhyaḥ prayujyate</l></lg>
	<lg xml:id="VāPa.2.286"><l>yady api pratyayādhīnam arthatattvāvadhāraṇam</l>
	<l>na sarvaḥ pratyayas tasmin prasiddha iva jāyate</l></lg>
	<lg xml:id="VāPa.2.287"><l>darśanaṃ salile tulyaṃ mṛgatṛṣṇādidarśanaiḥ</l>
	<l>bhedāt tu sparśanādīnāṃ na jalaṃ mṛgatṛṣṇikā</l></lg>
	<lg xml:id="VāPa.2.288"><l>yad asādhāraṇaṃ kāryaṃ prasiddhaṃ rajjusarpayoḥ</l>
	<l>tena bhedaparicchedas tayos tulye+api darśane</l></lg>
	<lg xml:id="VāPa.2.289"><l>prasiddhārthaviparyāsa- nimittaṃ yac ca dṛśyate</l>
	<l>yas tasmāl lakṣyate bhedas tam asatyaṃ pracakṣate</l></lg>
	<lg xml:id="VāPa.2.290"><l>yac ca nimnonnataṃ citre sarūpaṃ parvatādibhiḥ</l>
	<l>na tatra pratighātādi kāryaṃ tadvat pravartate</l></lg>
	<lg xml:id="VāPa.2.291"><l>sparśaprabandho hastena yathā cakrasya saṃtataḥ</l>
	<l>na tathālātacakrasya vicchinnaṃ spṛśyate hi tat</l></lg>
	<lg xml:id="VāPa.2.292"><l>vapraprākārakalpaiś ca sparśanāvaraṇe yathā</l>
	<l>nagareṣu na te tadvad gandharvanagareṣv api</l></lg>
	<lg xml:id="VāPa.2.293"><l>mṛgapaśvādibhir yāvān mukhyair arthaḥ prasādhyat</l>
	<l>tāvān na mṛnmayeṣv asti tasmāt te viṣayaḥ kanaḥ</l></lg>
	<lg xml:id="VāPa.2.294"><l>mahān āvriyate deśaḥ prasiddhaiḥ parvatādibhiḥ</l>
	<l>alpadeśāntarāvasthaṃ pratibimbaṃ tu dṛśyate</l></lg>
	<lg xml:id="VāPa.2.295"><l>maraṇādinimittaṃ ca yathā mukhyā viṣādayaḥ</l>
	<l>na te svapnādiṣu svasya tadvad arthasya sādhakāḥ</l></lg>
	<lg xml:id="VāPa.2.296"><l>deśakālendriyagatair bhedair yad dṛśyate +anyathā</l>
	<l>yathā prasiddhir lokasya tathā tad avasīyate</l></lg>
	<lg xml:id="VāPa.2.297"><l>yac copaghātajaṃ jñānaṃ yac ca jñānam alaukikam</l>
	<l>na tābhyāṃ vyavahāro+asti śabdā lokanibandhanāḥ</l></lg>
	<lg xml:id="VāPa.2.298"><l>ghaṭādiṣu yathā dīpo yenārthena prayujyate</l>
	<l>tato+anyasyāpi sāṃnidhyāt sa karoti prakāśanam</l></lg>
	<lg xml:id="VāPa.2.299"><l>saṃsargiṣu tathārtheṣu śabdo yena prayujyate</l>
	<l>tasmāt prayojakād anyān api pratyāyayaty asau</l></lg>
	<lg xml:id="VāPa.2.300"><l>nirmanthanaṃ yathāraṇyor agnyartham upapāditam</l>
	<l>dhūmam apy anabhipretaṃ janayaty ekasādhanam</l></lg>
	<lg xml:id="VāPa.2.301"><l>tathā śabdo+api kasmiṃś cit pratyāyye+arthe vivakṣite</l>
	<l>avivakṣitam apy arthaṃ prakāśayati saṃnidheḥ</l></lg>
	<lg xml:id="VāPa.2.302"><l>yathaivātyantasaṃsṛṣṭas tyaktum artho na śakyate</l>
	<l>tathā śabdo+api saṃbandhī pravivektuṃ na śakyate</l></lg>
	<lg xml:id="VāPa.2.303"><l>arthānāṃ saṃnidhāne+api sati caiṣāṃ prakāśane</l>
	<l>prayojako+arthaḥ śabdasya rūpābhede+api gamyate</l></lg>
	<lg xml:id="VāPa.2.304"><l>kva cid guṇapradhānatvam arthānām avivakṣitam</l>
	<l>kva cit sāṃnidhyam apy eṣāṃ pratipattāv akāraṇam</l></lg>
	<lg xml:id="VāPa.2.305"><l>yac cānupāttaṃ śabdena tat kasmiṃś cit pratīyate</l>
	<l>kva cit pradhānam evārtho bhavaty anyasya lakṣaṇa</l></lg>
	<lg xml:id="VāPa.2.306"><l>ākhyātaṃ taddhitārthasya yat kiṃ cid upadarśakam</l>
	<l>guṇapradhānabhāvasya tatra dṛṣṭo viparyayaḥ</l></lg>
	<lg xml:id="VāPa.2.307"><l>nirdeśe liṅgasaṃkhyānāṃ saṃnidhānam akāraṇam</l>
	<l>pramāṇam ardhahrasvādāv anupāttaṃ pratīyate</l></lg>
	<lg xml:id="VāPa.2.308"><l>hrasvasyārdhaṃ ca yad dṛṣṭaṃ tat tasyāsaṃnidhāv api</l>
	<l>hrasvasya lakṣaṇārthatvāt tadvad evābhidhīyate</l></lg>
	<lg xml:id="VāPa.2.309"><l>dīrghaplutābhyāṃ tasya syān mātrayā vā viśeṣaṇam</l>
	<l>jāter vā lakṣaṇāya syāt sarvathā saptaparṇavat</l></lg>
	<lg xml:id="VāPa.2.310"><l>gantavyaṃ dṛśyatāṃ sūrya iti kālasya lakṣaṇe</l>
	<l>jñāyatāṃ kāla ity etat sopāyam abhidhīyate</l></lg>
	<lg xml:id="VāPa.2.311"><l>vidhyaty adhanuṣety atra viśeṣeṇa nidarśyate</l>
	<l>sāmānyam āśrayaḥ śakter yaḥ kaś cit pratipādakaḥ</l></lg>
	<lg xml:id="VāPa.2.312"><l>kākebhyo rakṣyatāṃ sarpir iti bālo+api coditaḥ</l>
	<l>upaghātapare vākye na śvādibhyo na rakṣati</l></lg>
	<lg xml:id="VāPa.2.313"><l>prakṣālane śarāvāṇāṃ sthānanirmārjanaṃ tathā</l>
	<l>anuktam api rūpeṇa bhujyaṅgatvāt pratīyate</l></lg>
	<lg xml:id="VāPa.2.314"><l>vākyāt prakaraṇād arthād aucityād deśakālataḥ</l>
	<l>śabdārthāḥ pravibhajyante na rūpād eva kevalāt</l></lg>
	<lg xml:id="VāPa.2.315"><l>saṃsargo viprayogaś ca sāhacaryaṃ virodhitā</l>
	<l>arthaḥ prakaraṇaṃ liṅgaṃ śabdasyānyasya saṃnidhiḥ</l></lg>
	<lg xml:id="VāPa.2.316"><l>sāmarthyam aucitī deśaḥ kālo vyaktiḥ svarādayaḥ</l>
	<l>śabdārthasyānavacchede viśeṣasmṛtihetavaḥ</l></lg>
	<lg xml:id="VāPa.2.317"><l>bhedapakṣe+api sārūpyād bhinnārthāḥ pratipattṛṣu</l>
	<l>niyatā yānty abhivyaktiṃ śabdāḥ prakaraṇādibhiḥ</l></lg>
	<lg xml:id="VāPa.2.318"><l>nāmākhyātasarūpā ye kāryāntaranibandhanāḥ</l>
	<l>śabdā vākyasya teṣv artho na rūpād adhigamyate</l></lg>
	<lg xml:id="VāPa.2.319"><l>yā pravṛttinivṛttyarthā stutinindāprakalpanā</l>
	<l>kuśalaḥ pratipattā tām ayathārthāṃ samīhate</l></lg>
	<lg xml:id="VāPa.2.320"><l>vidhīyamānaṃ yat karma dṛṣṭādṛṣṭaprayojanam</l>
	<l>stūyate sā stutis tasya kartur eva prayojikā</l></lg>
	<lg xml:id="VāPa.2.321"><l>vyāghrādivyapadeśena yathā bālo nivartyate</l>
	<l>asatyo+api tathā kaś cit pratyavāyo+abhidhīyate</l></lg>
	<lg xml:id="VāPa.2.322"><l>na saṃvidhānaṃ kṛtvāpi pratyavāye tathāvidhe</l>
	<l>śāstreṇa pratiṣiddhe+arthe vidvān kaś cit pravartate</l></lg>
	<lg xml:id="VāPa.2.323"><l>sarpeṣu saṃvidhāyāpi siddhair mantrauṣadhādibhiḥ</l>
	<l>nānyathā pratipattavyaṃ na dato gamayed iti</l></lg>
	<lg xml:id="VāPa.2.324"><l>kva cit tattvasamākhyānaṃ kriyate stutinindayoḥ</l>
	<l>tatrāpi ca pravṛttiś ca nivṛttiś copadiśyate</l></lg>
	<lg xml:id="VāPa.2.325"><l>rūpaṃ sarvapadārthānāṃ vākyārthopanibandhanan</l>
	<l>sāpekṣā ye tu vākyārthāḥ padārthair eva te samāḥ</l></lg>
	<lg xml:id="VāPa.2.326"><l>vākyaṃ tad api manyante yat padaṃ caritakriyam</l>
	<l>antareṇa kriyāśabdaṃ vākyāder dvitvadarśanāt</l></lg>
	<lg xml:id="VāPa.2.327"><l>ākhyātaśabde niyataṃ sādhanaṃ yatra gamyate</l>
	<l>tad apy ekaṃ samāptārthaṃ vākyam ity abhidhīya</l></lg>
	<lg xml:id="VāPa.2.328"><l>śabdavyavahitā buddhir aprayuktapadāśrayā</l>
	<l>anumānaṃ tadarthasya pratyaye hetur ucyate</l></lg>
	<lg xml:id="VāPa.2.329"><l>apare tu padasyaiva tam arthaṃ pratijānate</l>
	<l>śabdāntarābhisaṃbandham antareṇa vyavasthitam</l></lg>
	<lg xml:id="VāPa.2.330"><l>yasminn uccarite śabde yadā yo+arthaḥ pratīyate</l>
	<l>tam āhur arthaṃ tasyaiva nānyad arthasya lakṣaṇam</l></lg>
	<lg xml:id="VāPa.2.331"><l>kriyārthopapadeṣv evaṃ sthānināṃ gamyate kriyā</l>
	<l>vṛttau nirādibhiś caivaṃ krāntādyarthaḥ pratīyate</l></lg>
	<lg xml:id="VāPa.2.332"><l>tāni śabdāntarāṇy eva paryāyā iva laukikāḥ</l>
	<l>arthaprakaraṇābhyāṃ tu teṣāṃ svārtho niyamyate</l></lg>
	<lg xml:id="VāPa.2.333"><l>pratibodhābhyupāyās tu ye taṃ taṃ puruṣaṃ prati</l>
	<l>nāvaśyaṃ te+abhisaṃbaddhāḥ śabdā jñeyena vastunā</l></lg>
	<lg xml:id="VāPa.2.334"><l>asatyāṃ pratipattau vā mithyā vā pratipādane</l>
	<l>svair arthair nityasaṃbandhās te te śabdā vyavasthitāḥ</l></lg>
	<lg xml:id="VāPa.2.335"><l>yathāprakaraṇaṃ dvāram ity asyāṃ karmaṇaḥ śrutau</l>
	<l>badhāna dehi vety etad upāyād avagamyate</l></lg>
	<lg xml:id="VāPa.2.336"><l>tatra sādhanavṛttir yaḥ śabdaḥ sattvanibandhanaḥ</l>
	<l>na sa pradhānabhūtasya sādhyasyārthasya vācakaḥ</l></lg>
	<lg xml:id="VāPa.2.337"><l>svārthamātraṃ prakāśyāsau sāpekṣo vinivartate</l>
	<l>arthas tu tasya saṃbandhī prakalpayati saṃnidhim</l></lg>
	<lg xml:id="VāPa.2.338"><l>pārārthyasyāviśiṣṭatvān na śabdāc chabdasaṃnidhiḥ</l>
	<l>nārthāc chabdasya sāṃnidhyaṃ na śabdād arthasaṃnidhiḥ</l></lg>
	<lg xml:id="VāPa.2.339"><l>naṣṭarūpam ivākhyātam ākṣiptaṃ karmavācinā</l>
	<l>yadi prāptaṃ pradhānatvaṃ yugapad bhāvasattvayoḥ</l></lg>
	<lg xml:id="VāPa.2.340"><l>tais tu nāmasarūpatvam ākhyātasyāsya varṇyate</l>
	<l>anvayavyatirekābhyāṃ vyavahāro vibhajyate</l></lg>
	<lg xml:id="VāPa.2.341"><l>na cāpi rūpāt saṃdehe vācakatvaṃ nivartate</l>
	<l>ardhaṃ paśor iti yathā sāmarthyāt tad dhi kalpate</l></lg>
	<lg xml:id="VāPa.2.342"><l>sarvaṃ sattvapadaṃ śuddhaṃ yadi bhāvanibandhanam</l>
	<l>saṃsarge ca vibhakto+asya tasyārtho na pṛthag yadi</l></lg>
	<lg xml:id="VāPa.2.343"><l>kriyāpradhānam ākhyātaṃ nāmnāṃ sattvapradhānatā</l>
	<l>catvāri padajātāni sarvam etad virudhyate</l></lg>
	<lg xml:id="VāPa.2.344"><l>vākyasya buddhau nityatvam arthayogaṃ ca laukikam</l>
	<l>dṛṣṭvā catuṣṭvaṃ nāstīti vadaty audumbarāyaṇaḥ</l></lg>
	<lg xml:id="VāPa.2.345"><l>vyāptimāṃś ca laghuś caiva vyavahāraḥ padāśrayaḥ</l>
	<l>loke śāstre ca kāryārthaṃ vibhāgenaiva kalpitaḥ</l></lg>
	<lg xml:id="VāPa.2.346"><l>na loke pratipattṝṇām arthayogāt prasiddhayaḥ</l>
	<l>tasmād alaukiko vākyād anyaḥ kaś cin na vidyate</l></lg>
	<lg xml:id="VāPa.2.347"><l>anyatra śrūyamāṇaiś ca liṅgair vākyaiś ca sūcitāḥ</l>
	<l>svārthā eva pratīyante rūpābhedād alakṣitāḥ</l></lg>
	<lg xml:id="VāPa.2.348"><l>utsargavākye yat tyaktam aśabdam iva śabdavat</l>
	<l>tad bādhakeṣu vākyeṣu śrutam anyatra gamyate</l></lg>
	<lg xml:id="VāPa.2.349"><l>brāhmaṇānāṃ śrutir dadhni prakrāntā māṭharād vinā</l>
	<l>māṭharas takrasaṃbandhāt tatrācaṣṭe yathārthatām</l></lg>
	<lg xml:id="VāPa.2.350"><l>anekākhyātayoge+api vākyaṃ nyāyāpavādayoḥ</l>
	<l>ekam eveṣyate kaiś cid bhinnarūpam iva sthitam</l></lg>
	<lg xml:id="VāPa.2.351"><l>niyamaḥ pratiṣedhaś ca vidhiśeṣas tathā sati</l>
	<l>dvitīye yo lug ākhyātas taccheṣam alukaṃ viduḥ</l></lg>
	<lg xml:id="VāPa.2.352"><l>nirākāṅkṣāṇi nirvṛttau pradhānāni parasparam</l>
	<l>teṣām anupakāritvāt kathaṃ syād ekavākyatā</l></lg>
	<lg xml:id="VāPa.2.353"><l>viśeṣavidhinārthitvād vākyaśeṣo+anumīyate</l>
	<l>vidheyavan nivartye+arthe tasmāt tulyaṃ vyapekṣaṇam</l></lg>
	<lg xml:id="VāPa.2.354"><l>saṃjñāśabdaikadeśo yas tasya lopo na vidyate</l>
	<l>viśiṣṭarūpā sā saṃjñā kṛtā ca na nivartate</l></lg>
	<lg xml:id="VāPa.2.355"><l>saṃjñāntarāc ca dattāder nānyā saṃjñā pratīyate</l>
	<l>saṃjñinaṃ devadattākhyaṃ dattaśabdaḥ kathaṃ vadet</l></lg>
	<lg xml:id="VāPa.2.356"><l>sarvair avayavais tulyaṃ saṃbandhaṃ samudāyavat</l>
	<l>ke cic chabdasvarūpāṇāṃ manyante sarvasaṃjñibhiḥ</l></lg>
	<lg xml:id="VāPa.2.357"><l>varṇānām arthavattvaṃ tu saṃjñānāṃ saṃjñibhir bhavet</l>
	<l>saṃbaddho+avayavaḥ saṃjñā- praviveke na kalpate</l></lg>
	<lg xml:id="VāPa.2.358"><l>sarvasvarūpair yugapat saṃbandhe sati saṃjñinaḥ</l>
	<l>naikadeśasarūpebhyas tatpratyāyanasaṃbhavaḥ</l></lg>
	<lg xml:id="VāPa.2.359"><l>ekadeśāt tu saṃghāte keṣāṃ cij jāyate smṛtiḥ</l>
	<l>smṛtes tu viṣayāc chabdāt saṃghātārthaḥ pratīyate</l></lg>
	<lg xml:id="VāPa.2.360"><l>ekadeśāt smṛtir bhinne saṃghāte niyatā katham</l>
	<l>kathaṃ pratīyamānaḥ syāc chabdo+arthasyābhidhāyakaḥ</l></lg>
	<lg xml:id="VāPa.2.361"><l>ekadeśasarūpās tu tais tair bhedaiḥ samanvitāḥ</l>
	<l>anuniṣpādinaḥ śabdāḥ saṃjñāsu samavasthitāḥ</l></lg>
	<lg xml:id="VāPa.2.362"><l>sādhāraṇatvāt saṃdigdhāḥ sāmarthyān niyatāśrayāḥ</l>
	<l>teṣāṃ ye sādhavas teṣu śāstre lopādi śiṣyate</l></lg>
	<lg xml:id="VāPa.2.363"><l>tulyāyām anuniṣpattau jye-drā-ghā ity asādhavaḥ</l>
	<l>na hy anvākhyāyake śāstre teṣu dattādivat smṛtiḥ</l></lg>
	<lg xml:id="VāPa.2.364"><l>kṛtaṇatvāś ca ye śabdā nityāḥ kharaṇasādayaḥ</l>
	<l>ekadravyopadeśitvāt tān sādhūn saṃpracakṣate</l></lg>
	<lg xml:id="VāPa.2.365"><l>gotrāṇy eva tu tāny āhuḥ saṃjñāśaktisamanvayāt</l>
	<l>nimittāpekṣaṇaṃ teṣu svārthe nāvaśyam iṣyate</l></lg>
	<lg xml:id="VāPa.2.366"><l>vyavahārāya niyamaḥ saṃjñānāṃ saṃjñini kva cit</l>
	<l>nitya eva tu saṃbandho ḍitthādiṣu gavādivat</l></lg>
	<lg xml:id="VāPa.2.367"><l>kṛtakatvād anityatvaṃ saṃbandhasyopapadyate</l>
	<l>saṃjñāyāṃ sā hi puruṣair yathākāmaṃ niyujyate</l></lg>
	<lg xml:id="VāPa.2.368"><l>yathā hi pāṃsulekhānāṃ bālakair madhurādayaḥ</l>
	<l>saṃjñāḥ kriyante sarvāsu saṃjñāsv eṣaiva kalpanā</l></lg>
	<lg xml:id="VāPa.2.369"><l>vṛddhyādīnāṃ ca śāstre+asmiñ śaktyavacchedalakṣaṇaḥ</l>
	<l>akṛtrimo hi saṃbandho viśeṣaṇaviśeṣyavat</l></lg>
	<lg xml:id="VāPa.2.370"><l>saṃjñā svarūpam āśritya nimitte sati laukikī</l>
	<l>kā cit pravartate kā cin nimittāsaṃnidhāv api</l></lg>
	<lg xml:id="VāPa.2.371"><l>śāstre+api mahatī saṃjñā svarūpopanibandhanā</l>
	<l>anumānaṃ nimittasya saṃnidhāne pratīyate</l></lg>
	<lg xml:id="VāPa.2.372"><l>āvṛtter anumānaṃ vā sārūpyāt tatra gamyate</l>
	<l>śabdabhedānumānaṃ vā śaktibhedasya vā gatiḥ</l></lg>
	<lg xml:id="VāPa.2.373"><l>kva cid viṣayabhedena kṛtrimā vyavatiṣṭhate</l>
	<l>saṃkhyāyām ekaviṣayaṃ vyavasthānaṃ dvayor api</l></lg>
	<lg xml:id="VāPa.2.374"><l>viṣayaṃ kṛtrimasyāpi laukikaḥ kva cid uccaran</l>
	<l>vyāpnoti dūrāt saṃbuddhau tathā hi grahaṇaṃ dvayoḥ</l></lg>
	<lg xml:id="VāPa.2.375"><l>saṅghaikaśeṣadvandveṣu ke cit sāmarthyalakṣaṇam</l>
	<l>pratyāśrayam avasthānaṃ kriyāṇāṃ pratijānate</l></lg>
	<lg xml:id="VāPa.2.376"><l>bhojanaṃ phalarūpābhyām ekaikasmin samāpyate</l>
	<l>anyathā hi vyavasthāne na tadarthaḥ prakalpate</l></lg>
	<lg xml:id="VāPa.2.377"><l>annādānādirūpāṃ ca sarve tṛptiphalāṃ bhujim</l>
	<l>pratyekaṃ pratipadyante na tu nāṭyakriyām iva</l></lg>
	<lg xml:id="VāPa.2.378"><l>pādyavat sā vibhāgena sāmarthyād avatiṣṭhate</l>
	<l>bhujiḥ karoti bhujyarthaṃ na tantreṇa pradīpavat</l></lg>
	<lg xml:id="VāPa.2.379"><l>dṛśyādis tu kriyaikāpi tathābhūteṣu karmasu</l>
	<l>āvṛttim antareṇāpi samudāyāśrayā bhavet</l></lg>
	<lg xml:id="VāPa.2.380"><l>bhinnavyāpārarūpāṇāṃ vyavahārādidarśane</l>
	<l>kartṝṇāṃ darśanaṃ bhinnaṃ saṃbhūyārthasya sādhakam</l></lg>
	<lg xml:id="VāPa.2.381"><l>lakṣyasya lokasiddhatvāc chāstre liṅgasya darśanāt</l>
	<l>arthiṣv ādaikṣu bhedena vṛddhisaṃjñā samāpyate</l></lg>
	<lg xml:id="VāPa.2.382"><l>śatādānapradhānatvād daṇḍane śatakarmake</l>
	<l>arthināṃ guṇabhede+api saṃkhyeyo+artho na bhidyate</l></lg>
	<lg xml:id="VāPa.2.383"><l>saṅghasyaiva vidheyatvāt kāryavat pratipādane</l>
	<l>tatra tantreṇa saṃbandhaḥ samāsābhyastasaṃjñayoḥ</l></lg>
	<lg xml:id="VāPa.2.384"><l>lakṣaṇārthā śrutir yeṣāṃ kāṃ cid eva kriyāṃ prati</l>
	<l>tair vyastaiś ca samastaiś ca sa dharma upalakṣyate</l></lg>
	<lg xml:id="VāPa.2.385"><l>vṛṣalair na praveṣṭavyam ity etasmin gṛhe yathā</l>
	<l>pratyekaṃ saṃhatānāṃ ca praveśaḥ pratiṣidhyate</l></lg>
	<lg xml:id="VāPa.2.386"><l>saṃbhūya tv arthalipsādi- pratiṣedhopadeśane</l>
	<l>pṛthag apratiṣiddhatvāt pravṛttir na virudhyate</l></lg>
	<lg xml:id="VāPa.2.387"><l>vyavāyalakṣaṇārthatvād aṭkupvāṅādibhis tathā</l>
	<l>pratyekaṃ vā samastair vā ṇatvaṃ na pratiṣidhyate</l></lg>
	<lg xml:id="VāPa.2.388"><l>anugrahārthā bhoktṝṇāṃ bhujir ārabhyate yadā</l>
	<l>deśakālādyabhedena nānugṛhṇāti tān asau</l></lg>
	<lg xml:id="VāPa.2.389"><l>pātrādibhedān nānātvaṃ yasyaikasyopadiśyate</l>
	<l>viparyaye vā bhinnasya tasyaikatvaṃ prakalpyate</l></lg>
	<lg xml:id="VāPa.2.390"><l>saṃhatyāpi ca kurvāṇā bhedena pratipāditāḥ</l>
	<l>svaṃ svaṃ bhojyaṃ vibhāgena prāptaṃ saṃbhūya bhuñjate</l></lg>
	<lg xml:id="VāPa.2.391"><l>vīpsāyā viṣayābhāvād virodhād anyasaṃkhyayā</l>
	<l>dvidhā samāptyayogāc ca śataṃ saṅghe+avatiṣṭhate</l></lg>
	<lg xml:id="VāPa.2.392"><l>bhujir dvandvaikaśeṣābhyāṃ yatrānyaiḥ saha śiṣyate</l>
	<l>tatrāpi lakṣaṇārthatvād dvidhā vākyaṃ samāpyate</l></lg>
	<lg xml:id="VāPa.2.393"><l>vākyāntarāṇāṃ pratyekaṃ samāptiḥ kaiś cid iṣyate</l>
	<l>rūpāntareṇa yuktānāṃ vākyānāṃ tena saṃgrahaḥ</l></lg>
	<lg xml:id="VāPa.2.394"><l>na vākyasyābhidheyāni bhedavākyāni kāni cit</l>
	<l>tasmiṃs tūccarite bhedāṃs tathānyān pratipadyate</l></lg>
	<lg xml:id="VāPa.2.395"><l>yeṣāṃ samasto vākyārthaḥ pratibhedaṃ samāpyate</l>
	<l>teṣāṃ tadānīṃ bhinnasya kiṃ padārthasya sattayā</l></lg>
	<lg xml:id="VāPa.2.396"><l>atha tair eva janitaḥ so+artho bhinneṣu vartate</l>
	<l>pūrvasyārthasya tena syād virodhaḥ saha vā sthitiḥ</l></lg>
	<lg xml:id="VāPa.2.397"><l>sahasthitau virodhitvaṃ syād viśiṣṭāviśiṣṭayoḥ</l>
	<l>vyabhicārī tu saṃbandhas tyāge+arthasya prasajyate</l></lg>
	<lg xml:id="VāPa.2.398"><l>ekaḥ sādhāraṇo vācyaḥ pratiśabdam avasthitaḥ</l>
	<l>saṅghe saṅghiṣu cārthātmā saṃnidhānanideśakaḥ</l></lg>
	<lg xml:id="VāPa.2.399"><l>yathā sādhāraṇe svatvaṃ tyāgasya ca phalaṃ dhane</l>
	<l>prītiś cāvikalā tadvat saṃbandho+arthena tadvatām</l></lg>
	<lg xml:id="VāPa.2.400"><l>varṇānām arthavattāyāṃ tenaivārthena tadvati</l>
	<l>samudāye na caikatvaṃ bhedena vyavatiṣṭhate</l></lg>
	<lg xml:id="VāPa.2.401"><l>ekenaiva pradīpena sarve sādhāraṇaṃ dhanam</l>
	<l>paśyanti tadvad ekena supā saṃkhyābhidhīyate</l></lg>
	<lg xml:id="VāPa.2.402"><l>nārthavattā pade varṇe vākye caivaṃ viśiṣyate</l>
	<l>abhyāsāt prakramo+anyas tu viruddha iva dṛśyate</l></lg>
	<lg xml:id="VāPa.2.403"><l>viniyogād ṛte śabdo na svārthasya prakāśakaḥ</l>
	<l>arthābhidhānasaṃbandham uktidvāraṃ pracakṣate</l></lg>
	<lg xml:id="VāPa.2.404"><l>yathā praṇihitaṃ cakṣur darśanāyopakalpate</l>
	<l>tathābhisaṃhitaḥ śabdo bhavaty arthasya vācakaḥ</l></lg>
	<lg xml:id="VāPa.2.405"><l>kriyāvyavetaḥ saṃbandho dṛṣṭaḥ karaṇakarmaṇoḥ</l>
	<l>abhidhāniyamas tasmād abhidhānābhidheyayoḥ</l></lg>
	<lg xml:id="VāPa.2.406"><l>bahuṣv ekābhidhāneṣu sarveṣv ekārthakāriṭu</l>
	<l>yat prayoktābhisaṃdhatte śabdas tatrāvatiṣṭhate</l></lg>
	<lg xml:id="VāPa.2.407"><l>āmnāyaśabdān abhyāse ke cid āhur anarthakān</l>
	<l>svarūpamātravṛttiṃś ca pareṣāṃ pratipādane</l></lg>
	<lg xml:id="VāPa.2.408"><l>abhidhānakriyāyogād arthasya pratipādakān</l>
	<l>niyogabhedān manyante tān evaikatvadarśinaḥ</l></lg>
	<lg xml:id="VāPa.2.409"><l>teṣām atyantanānātvaṃ nānātvavyavahāriṇaḥ</l>
	<l>akṣādīnām iva prāhur ekajātisamanvayāt</l></lg>
	<lg xml:id="VāPa.2.410"><l>prayogād abhisaṃdhānam anyad eṣu na vidyate</l>
	<l>viṣaye yataśaktitvāt sa tu tatra vyavasthitaḥ</l></lg>
	<lg xml:id="VāPa.2.411"><l>nānātvasyaiva saṃjñānam arthaprakaraṇādibhiḥ</l>
	<l>na jātv arthāntare vṛttir anyārthānāṃ kathaṃ ca na</l></lg>
	<lg xml:id="VāPa.2.412"><l>padarūpaṃ ca yad vākyam astitvopanibandhanam</l>
	<l>kāmaṃ vimarśas tatrāyaṃ na vākyāvayave pade</l></lg>
	<lg xml:id="VāPa.2.413"><l>yathaivānarthakair varṇair viśiṣṭo+artho +abhidhīyate</l>
	<l>padair anarthakair evaṃ viśiṭṭo+artho+abhidhīyate</l></lg>
	<lg xml:id="VāPa.2.414"><l>yad antarāle jñānaṃ tu padārtheṣūpajāyate</l>
	<l>pratipatter upāyo+asau prakramānavadhāraṇāt</l></lg>
	<lg xml:id="VāPa.2.415"><l>pūrvair arthair anugato yathārthātmā paraḥ paraḥ</l>
	<l>saṃsarga eva prakrāntas tathānyeṣv arthavastuṣu</l></lg>
	<lg xml:id="VāPa.2.416"><l>aṅgīkṛte tu keṣāṃ cit sādhyenārthena sādhane</l>
	<l>ādhāraniyamārthaiva sādhanānāṃ punaḥ śrutiḥ</l></lg>
	<lg xml:id="VāPa.2.417"><l>ādhāre niyamābhāvāt tadākṣepo na vidyate</l>
	<l>sāmarthyāt saṃbhavas tasya śrutis tv anyanivṛttaye</l></lg>
	<lg xml:id="VāPa.2.418"><l>kriyā kriyāntarād bhinnā niyatādhārasādhanā</l>
	<l>prakrāntā pratipattṝṇāṃ bhedāḥ saṃbodhahetavaḥ</l></lg>
	<lg xml:id="VāPa.2.419"><l>avibhāgaṃ tu śabdebhyaḥ kramavadbhyo +apadakramam</l>
	<l>prakāśate tadanyeṣāṃ vākyaṃ vākyārtha eva ca</l></lg>
	<lg xml:id="VāPa.2.420"><l>svarūpaṃ vidyate yasya tasyātmā na nirūpyate</l>
	<l>nāsti yasya svarūpaṃ tu tasyaivātmā nirūpyate</l></lg>
	<lg xml:id="VāPa.2.421"><l>aśabdam apare+arthasya rūpanirdhāraṇaṃ viduḥ</l>
	<l>arthāvabhāsarūpā ca śabdebhyo jāyate smṛtiḥ</l></lg>
	<lg xml:id="VāPa.2.422"><l>anyathaivāgnisaṃbandhād dāhaṃ dagdho +abhimanyate</l>
	<l>anyathā dāhaśabdena dāhārthaḥ saṃpratīyate</l></lg>
	<lg xml:id="VāPa.2.423"><l>pṛthaṅniviṣṭatattvānāṃ pṛthagarthānupātinām</l>
	<l>indriyāṇāṃ yathā kāryam ṛte dehān na kalpate</l></lg>
	<lg xml:id="VāPa.2.424"><l>tathā padānāṃ sarveṣāṃ pṛthagarthaniveśinām</l>
	<l>vākyebhyaḥ pravibhaktānām arthavattā na vidyate</l></lg>
	<lg xml:id="VāPa.2.425"><l>saṃsargarūpaṃ saṃsṛṣṭeṣv arthavastuṣu gṛhyate</l>
	<l>nātropākhyāyate tattvam apadārthasya darśanāt</l></lg>
	<lg xml:id="VāPa.2.426"><l>darśanasyāpi yat satyaṃ na tathā darśanaṃ sthitam</l>
	<l>vastu saṃsargarūpeṇa tad arūpaṃ nirūpyate</l></lg>
	<lg xml:id="VāPa.2.427"><l>astitvenānuṣakto vā nivṛttyātmani vā sthitaḥ</l>
	<l>artho+abhidhīyate yasmād ato vākyaṃ prayujyate</l></lg>
	<lg xml:id="VāPa.2.428"><l>kriyānuṣaṅgeṇa vinā na padārthaḥ pratīyate</l>
	<l>satyo vā viparīto vā vyavahāre na so+asty ataḥ</l></lg>
	<lg xml:id="VāPa.2.429"><l>sad ity etat tu yad vākyaṃ tad abhūd asti neti vā</l>
	<l>kriyābhidhānasaṃbandham antareṇa na gamyate</l></lg>
	<lg xml:id="VāPa.2.430"><l>ākhyātapadavācye+arthe sādhanopanibandhane</l>
	<l>vinā sattvābhidhānena nākāṅkṣā vinivartate</l></lg>
	<lg xml:id="VāPa.2.431"><l>prādhānyāt tu kriyā pūrvam arthasya pravibhajyate</l>
	<l>sādhyaprayuktāny aṅgāni phalaṃ tasya prayojakam</l></lg>
	<lg xml:id="VāPa.2.432"><l>prayoktaivābhisaṃdhatte sādhyasādhanarūpatām</l>
	<l>arthasya cābhisaṃbandha- kalpanāṃ prasamīhate</l></lg>
	<lg xml:id="VāPa.2.433"><l>pacikriyāṃ karotīti karmatvenābhidhīyate</l>
	<l>paktiḥ karaṇarūpaṃ tu sādhyatvena pratīyate</l></lg>
	<lg xml:id="VāPa.2.434"><l>yo+aṃśo yenopakāreṇa prayoktṝṇāṃ vivakṣitaḥ</l>
	<l>arthasya sarvaśaktitvāt sa tathaiva vyavasthitaḥ</l></lg>
	<lg xml:id="VāPa.2.435"><l>ārādvṛttiṣu saṃbandhaḥ kadā cid abhidhīyate</l>
	<l>āśliṣṭo yo+anupaśliṣṭaḥ sa kadā cit pratīyate</l></lg>
	<lg xml:id="VāPa.2.436"><l>saṃsṛṣṭānāṃ vibhaktatvaṃ saṃsargaś ca vivekinām</l>
	<l>nānātmakānām ekatvaṃ nānātvaṃ ca viparyaye</l></lg>
	<lg xml:id="VāPa.2.437"><l>sarvātmakatvād arthasya nairātmyād vā vyavasthitam</l>
	<l>atyantayataśaktitvāc chabda eva nibandhanam</l></lg>
	<lg xml:id="VāPa.2.438"><l>vastūpalakṣaṇaḥ śabdo nopakārasya vācakaḥ</l>
	<l>na svaśaktiḥ padārthānāṃ saṃspraṣṭuṃ tena śakyate</l></lg>
	<lg xml:id="VāPa.2.439"><l>saṃbandhidharmā saṃyogaḥ svaśabdenābhidhīyate</l>
	<l>saṃbandhaḥ samavāyas tu saṃbandhitvena gamyate</l></lg>
	<lg xml:id="VāPa.2.440"><l>lakṣaṇād vyavatiṣṭhante padārthā na tu vastutaḥ</l>
	<l>upakārāt sa evārthaḥ kathaṃ cid anugamyate</l></lg>
	<lg xml:id="VāPa.2.441"><l>vākyārtho yo+abhisaṃbandho na tasyātmā kva cit sthitaḥ</l>
	<l>vyavahāre padārthānāṃ tam ātmānaṃ pracakṣate</l></lg>
	<lg xml:id="VāPa.2.442"><l>padārthe samudāye vā samāpto naiva vā kva cit</l>
	<l>padārtharūpabhedena tasyātmā pravibhajyate</l></lg>
	<lg xml:id="VāPa.2.443"><l>anvākhyānāya yo bhedaḥ pratipattinibandhanam</l>
	<l>sākāṅkṣāvayavaṃ bhede tenānyad upavarṇyate</l></lg>
	<lg xml:id="VāPa.2.444"><l>anekaśakter ekasya pravibhāgo+anugamyate</l>
	<l>ekārthatvaṃ hi vākyasya mātrayāpi pratīyate</l></lg>
	<lg xml:id="VāPa.2.445"><l>saṃpratyayārthād bāhyo+arthaḥ sann asan vā vibhajyate</l>
	<l>bāhyīkṛtya vibhāgas tu śaktyapoddhāralakṣaṇaḥ</l></lg>
	<lg xml:id="VāPa.2.446"><l>pratyayārthātmaniyatāḥ śaktayo na vyavasthitāḥ</l>
	<l>anyatra ca tato rūpaṃ na tāsām upalabhyate</l></lg>
	<lg xml:id="VāPa.2.447"><l>bahuṣv api tiṅanteṣu sākāṅkṣeṣv ekavākyatā</l>
	<l>tiṅā tiṅbhyo nighātasya paryudāsas tathārthavān</l></lg>
	<lg xml:id="VāPa.2.448"><l>ekatiṅ yasya vākyaṃ tu śāstre niyatalakṣaṇam</l>
	<l>tasyātiṅgrahaṇenārtho vākyabhedān na vidyate</l></lg>
	<lg xml:id="VāPa.2.449"><l>tiṅantāntarayukteṣu yuktayukteṣu vā punaḥ</l>
	<l>mṛgaḥ paśyata yātīti bhedābhedau na tiṣṭhataḥ</l></lg>
	<lg xml:id="VāPa.2.450"><l>itikartavyatārthasya sāmarthyād yatra kāṅkṣyate</l>
	<l>aśabdalakṣaṇākāṅkṣaṃ samāptārthaṃ tad ucyate</l></lg>
	<lg xml:id="VāPa.2.451"><l>tattvānvākhyānamātre tu yāvān artho+anuṣajyate</l>
	<l>vināpi tatprayogeṇa śruter vākyaṃ samāpyate</l></lg>
	<lg xml:id="VāPa.2.452"><l>caṅkramyamāṇo+adhīṣvātra japaṃś caṅkramaṇaṃ kuru</l>
	<l>tādarthyasyāviśeṣe+api śabdādbhedaḥ pratīyate</l></lg>
	<lg xml:id="VāPa.2.453"><l>phalavantaḥ kriyābhedāḥ kriyāntaranibandhanāḥ</l>
	<l>asaṃkhyātāḥ kramoddeśair ekākhyātanidarśitāḥ</l></lg>
	<lg xml:id="VāPa.2.454"><l>nivṛttabhedā sarvaiva kriyākhyāte+abhidhīyate</l>
	<l>śruter aśakyā bhedānāṃ pravibhāgaprakalpanā</l></lg>
	<lg xml:id="VāPa.2.455"><l>aśvamedhena yakṣyante rājānaḥ sattram āsate</l>
	<l>brāhmaṇā iti nākhyāta- rūpād bhedaḥ pratīyate</l></lg>
	<lg xml:id="VāPa.2.456"><l>sakṛc chrutā saptadaśasv anāvṛttāpi yā kriyā</l>
	<l>prājāpatyeṣu sāmarthyāt sā bhedaṃ pratipadyate</l></lg>
	<lg xml:id="VāPa.2.457"><l>devadattādiṣu bhujiḥ pratyekam avatiṣṭhate</l>
	<l>pratisvatantraṃ vākyaṃ vā bhedena pratipadyate</l></lg>
	<lg xml:id="VāPa.2.458"><l>uccāraṇe tu vākyānām anyad rūpaṃ na gṛhyate</l>
	<l>pratipattau tu bhinnānām anyad rūpaṃ pratīyate</l></lg>
	<lg xml:id="VāPa.2.459"><l>ekaṃ grahaṇavākyaṃ ca sāmānyenābhidhīyate</l>
	<l>kartarīti yathā tac ca paśvādiṣu vibhajyate</l></lg>
	<lg xml:id="VāPa.2.460"><l>yady ākāṅkṣā nivarteta tadbhūtasya sakṛc chrutau</l>
	<l>naivānyenābhisaṃbandhaṃ tad upeyāt kathaṃ ca na</l></lg>
	<lg xml:id="VāPa.2.461"><l>ekarūpam anekārthaṃ tasmād upanibandhanam</l>
	<l>yonir vibhāgavākyānāṃ tebhyo+ananyad iva sthitam</l></lg>
	<lg xml:id="VāPa.2.462"><l>kva cit kriyā vyaktibhāgair upakāre pravartate</l>
	<l>sāmānyabhāga evāsyāḥ kva cid arthasya sādhakaḥ</l></lg>
	<lg xml:id="VāPa.2.463"><l>kālabhinnāś ca ye bhedā ye cāpy uṣṭrāsikādiṣu</l>
	<l>prakrame jātibhāgasya śabdātmā tair na bhidyate</l></lg>
	<lg xml:id="VāPa.2.464"><l>ekasaṃkhyeṣu bhedeṣu bhinnā jātyādibhiḥ kriyāḥ</l>
	<l>bhedena viniyujyante tacchabdasya sakṛc chrutau</l></lg>
	<lg xml:id="VāPa.2.465"><l>akṣādiṣu yathā bhinnā bhakṣibhañjidivikriyāḥ</l>
	<l>prayogakālābhede+api pratibhedaṃ pṛthak sthitāḥ</l></lg>
	<lg xml:id="VāPa.2.466"><l>akṣāṇāṃ tantriṇāṃ tantram upāyas tulyarūpatā</l>
	<l>eṣāṃ kramo vibhaktānāṃ tannibaddhā sakṛc chrutiḥ</l></lg>
	<lg xml:id="VāPa.2.467"><l>dvāv apy upāyau śabdānāṃ prayoge samavasthitau</l>
	<l>kramo vā yaugapadyaṃ vā yau loko nātivartate</l></lg>
	<lg xml:id="VāPa.2.468"><l>krame vibhajyate rūpaṃ yaugapadye na bhidyate</l>
	<l>kriyā tu yaugapadye+api kramarūpānupātinī</l></lg>
	<lg xml:id="VāPa.2.469"><l>bhedasaṃsargaśaktī dve śabdād bhinne iva sthite</l>
	<l>yaugapadye+apy anekena prayoge bhidyate śrutiḥ</l></lg>
	<lg xml:id="VāPa.2.470"><l>abhinno rūpabhedena ya eko+artho vivakṣitaḥ</l>
	<l>tasyāvayavadharmeṇa samudāyo+anugṛhyate</l></lg>
	<lg xml:id="VāPa.2.471"><l>bhedanirvacane tv asya pratyekaṃ vā samāpyate</l>
	<l>śrutir vacanabhinnā vā vākyabhede+avatiṣṭhate</l></lg>
	<lg xml:id="VāPa.2.472"><l>tatraikavacanānto vā so+akṣaśabdaḥ prayujyate</l>
	<l>pratyekaṃ vā bahutvena pravibhāgo yathāśruti</l></lg>
	<lg xml:id="VāPa.2.473"><l>dviṣṭhāni yāni vākyāni teṣv apy ekatvadarśinām</l>
	<l>anekaśakter ekasya svaśaktiḥ pravibhajyate</l></lg>
	<lg xml:id="VāPa.2.474"><l>atyantabhinnayor vā syāt prayoge tantralakṣaṇaḥ</l>
	<l>upāyas tatra saṃsargaḥ pratipattṛṣu bhidyate</l></lg>
	<lg xml:id="VāPa.2.475"><l>bhedenādhigatau pūrvaṃ śabdau tulyaśrutī punaḥ</l>
	<l>tantreṇa pratipattāraḥ prayoktrā pratipāditāḥ</l></lg>
	<lg xml:id="VāPa.2.476"><l>ekasyāpi vivakṣāyām anuniṣpadyate paraḥ</l>
	<l>vinābhisaṃdhinā śabdaḥ śaktirūpaḥ prakāśate</l></lg>
	<lg xml:id="VāPa.2.477"><l>anekā śaktir ekasya yugapac chrūyate kva cit</l>
	<l>agniḥ prakāśadāhābhyām ekatrāpi niyujyate</l></lg>
	<lg xml:id="VāPa.2.478"><l>āvṛttiśaktibhinnārthe vākye sakṛd api śrute</l>
	<l>liṅgād vā tantradharmād vā vibhāgo vyavatiṣṭhate</l></lg>
	<lg xml:id="VāPa.2.479"><l>saṃprasāraṇasaṃjñāyāṃ liṅgābhyāṃ varṇavākyayoḥ</l>
	<l>pravibhāgas tathā sūtra ekasminn eva jāyate</l></lg>
	<lg xml:id="VāPa.2.480"><l>tathā dvirvacane+acīti tantropāyād alakṣaṇaḥ</l>
	<l>ekaśeṣeṇa nirdeśo bhāṣya eva pradarśitaḥ</l></lg>
	<lg xml:id="VāPa.2.481"><l>prāyeṇa saṃkṣeparucīn alpavidyāparigrahān</l>
	<l>saṃprāpya vaiyākaraṇān saṃgrahe+astam upāgate</l></lg>
	<lg xml:id="VāPa.2.482"><l>kṛte+atha pātañjalinā guruṇā tīrthadarśinā</l>
	<l>sarveṣāṃ nyāyabījānāṃ mahābhāṣye nibandhane</l></lg>
	<lg xml:id="VāPa.2.483"><l>alabdhagādhe gāmbhīryād uttāna iva sauṣṭhavāt</l>
	<l>tasminn akṛtabuddhīnāṃ naivāvāsthita niścayaḥ</l></lg>
	<lg xml:id="VāPa.2.484"><l>vaijisaubhavaharyakṣaiḥ śuṣkatarkānusāribhiḥ</l>
	<l>ārṣe viplāvite granthe saṃgrahapratikañcuke</l></lg>
	<lg xml:id="VāPa.2.485"><l>yaḥ pātañjaliśiṣyebhyo bhraṣṭo vyākaraṇāgamaḥ</l>
	<l>kālena dākṣiṇātyeṣu granthamātro vyavasthitaḥ</l></lg>
	<lg xml:id="VāPa.2.486"><l>parvatād āgamaṃ labdhvā bhāṣyabījānusāribhiḥ</l>
	<l>sa nīto bahuśākhatvaṃ cāndrācāryādibhiḥ punaḥ</l></lg>
	<lg xml:id="VāPa.2.487"><l>nyāyaprasthānamārgāṃs tān abhyasya svaṃ ca darśanam</l>
	<l>praṇīto guruṇāsmākam ayam āgamasaṃgrahaḥ</l></lg>
	<lg xml:id="VāPa.2.488"><l>vartmanām atra keṣāṃ cid vastumātram udāhṛtam</l>
	<l>kāṇḍe tṛtīye nyakṣeṇa bhaviṣyati vicāraṇā</l></lg>
	<lg xml:id="VāPa.2.489"><l>prajñā vivekaṃ labhate bhinnair āgamadarśanaiḥ</l>
	<l>kiyad vā śakyam unnetuṃ svatarkam anudhāvatā</l></lg>
	<lg xml:id="VāPa.2.490"><l>tat tad utprekṣamāṇānāṃ purāṇair āgamair vinā</l>
	<l>anupāsitavṛddhānāṃ vidyā nātiprasīdati</l></lg>
	<trailer>iti bhartṛharikṛte vākyapadīye vākyakāṇḍaṃ samāptam</trailer>
      </div>
      <div n="3" type="chapter">
	<head>Padakāṇḍam</head>
	<div type="samuddeśa">
	  <head>3.1. jātisamuddeśaḥ</head>
	  <lg xml:id="VāPa.3.1.1"><l>dvidhā kaiś cit padaṃ bhinnaṃ caturdhā pañcadhāpi vā</l>
	  <l>apoddhṛtyaiva vākyebhyaḥ prakṛtipratyayādivat</l></lg>
	  <lg xml:id="VāPa.3.1.2"><l>padārthānām apoddhāre jātir vā dravyam eva vā</l>
	  <l>padārthau sarvaśabdānāṃ nityāv evopavarṇitau</l></lg>
	  <lg xml:id="VāPa.3.1.3"><l>keṣāṃ cit sāhacaryeṇa jātiḥ śaktyupalakṣaṇam</l>
	  <l>khadirādiṣv aśakteṣu śaktaḥ pratinidhīyate</l></lg>
	  <lg xml:id="VāPa.3.1.4"><l>asvātantryaphalo bandhiḥ pramāṇādīva śiṣyate</l>
	  <l>ato jātyabhidhāne+api śaktihīnaṃ na gṛhyate</l></lg>
	  <lg xml:id="VāPa.3.1.5"><l>saṃśleṣamātraṃ badhnātir yadi syāt tu vivakṣitaḥ</l>
	  <l>śaktyāśraye tato liṅgaṃ pramāṇādyanuśāsanam</l></lg>
	  <lg xml:id="VāPa.3.1.6"><l>svajātiḥ prathamaṃ śabdaiḥ sarvair evābhidhīyate</l>
	  <l>tato+arthajātirūpeṣu tadadhyāropakalpanā</l></lg>
	  <lg xml:id="VāPa.3.1.7"><l>yathā rakte guṇe tattvaṃ kaṣāye vyapadiśyate</l>
	  <l>saṃyogisaṃnikarṣāc ca vastrādiṣv api gṛhyate</l></lg>
	  <lg xml:id="VāPa.3.1.8"><l>tathā śabdārthasaṃbandhāc chabde jātir avasthitā</l>
	  <l>vyapadeśe+arthajātīnāṃ jātikāryāya kalpate</l></lg>
	  <lg xml:id="VāPa.3.1.9"><l>jātjśabdaikaśeṣe sā jātīnāṃ jātir iṣyate</l>
	  <l>śabdajātaya ity atra tajjātiḥ śabdajātiṣu</l></lg>
	  <lg xml:id="VāPa.3.1.10"><l>yā śabdajātiśabdeṣu śabdebhyo bhinnalakṣaṇā</l>
	  <l>jātiḥ sā śabdajātitvam avyatikramya vartate</l></lg>
	  <lg xml:id="VāPa.3.1.11"><l>arthajātyabhidhāne+api sarve jātyabhidhāyinaḥ</l>
	  <l>vyāpāralakṣaṇā yasmāt padārthāḥ samavasthitāḥ</l></lg>
	  <lg xml:id="VāPa.3.1.12"><l>jātau padārthe jātir vā viseṣo vāpi jātivat</l>
	  <l>śabdair apekṣyate yasmād atas te jātivācinaḥ</l></lg>
	  <lg xml:id="VāPa.3.1.13"><l>dravyadharmā padārthe tu dravye sarvo+artha ucyate</l>
	  <l>dravyadharmāśrayād dravyam ataḥ sarvo+artha iṣyate</l></lg>
	  <lg xml:id="VāPa.3.1.14"><l>anupravṛttidharmo vā jātiḥ syāt sarvajātiṣu</l>
	  <l>vyāvṛttidharmasāmānyaṃ viśeṣe jātir iṣyate</l></lg>
	  <lg xml:id="VāPa.3.1.15"><l>saṃyogidharmabhedena deśe ca parikalpite</l>
	  <l>teṣu deśeṣu sāmānyam ākāśasyāpi vidyate</l></lg>
	  <lg xml:id="VāPa.3.1.16"><l>adeśānāṃ ghaṭādīnāṃ deśāḥ saṃbandhino yathā</l>
	  <l>ākāśasyāpy adeśasya deśāḥ saṃyoginas tathā</l></lg>
	  <lg xml:id="VāPa.3.1.17"><l>bhinnavastvāśrayā buddhiḥ saṃyogiṣv anuvartate</l>
	  <l>samavāyiṣu bhedasya grahaṇaṃ vinivartate</l></lg>
	  <lg xml:id="VāPa.3.1.18"><l>ataḥ saṃyogideśānāṃ gauṇatvaṃ parikalpyate</l>
	  <l>avivekāt pradeśebhyo mukhyatvaṃ samavāyinām</l></lg>
	  <lg xml:id="VāPa.3.1.19"><l>anupravṛttirūpā yā prakhyā tām ākṛtiṃ viduḥ</l>
	  <l>ke cid vyāvṛttirūpāṃ tu dravyatvena pracakṣate</l></lg>
	  <lg xml:id="VāPa.3.1.20"><l>bhinnā iti paropādhir abhinnā iti vā punaḥ</l>
	  <l>bhāvātmasu prapañco+ayaṃ saṃsṛṣṭeṣv eva jāyate</l></lg>
	  <lg xml:id="VāPa.3.1.21"><l>naikatvaṃ nāpi nānātvaṃ na sattvaṃ na ca nāstitā</l>
	  <l>ātmatattveṣu bhāvānām asaṃsṛṣṭeṣu vidyate</l></lg>
	  <lg xml:id="VāPa.3.1.22"><l>sarvaśaktyātmabhūtatvam ekasyaiveti nirṇaye</l>
	  <l>bhāvānām ātmabhedasya kalpanā syād anarthikā</l></lg>
	  <lg xml:id="VāPa.3.1.23"><l>tasmād dravyādayaḥ sarvāḥ śaktayo bhinnalakṣaṇāḥ</l>
	  <l>saṃsṛṣṭāḥ puruṣārthasya sādhikā na tu kevalāḥ</l></lg>
	  <lg xml:id="VāPa.3.1.24"><l>yathaiva cendriyādīnām ātmabhūtā samagratā</l>
	  <l>tathā saṃbandhisaṃbandha- saṃsarge+api pratīyate</l></lg>
	  <lg xml:id="VāPa.3.1.25"><l>na tad utpadyate kiṃ cid yasya jātir na vidyate</l>
	  <l>ātmābhivyaktaye jātiḥ kāraṇānāṃ prayojikā</l></lg>
	  <lg xml:id="VāPa.3.1.26"><l>kāraṇeṣu padaṃ kṛtvā nityānityeṣu jātayaḥ</l>
	  <l>kva cit kāryeṣv abhivyaktim upayānti punaḥ punaḥ</l></lg>
	  <lg xml:id="VāPa.3.1.27"><l>nirvartyamānaṃ yat karma jātis tatrāpi sādhanam</l>
	  <l>svāśrayasyābhinicpattyai sā kriyāyāḥ prayojikā</l></lg>
	  <lg xml:id="VāPa.3.1.28"><l>vidhau vā pratiṣedhe vā brāhmaṇatvādi sādhanam</l>
	  <l>vyaktyāśritāśritā jāteḥ saṃkhyājātir viśeṣikā</l></lg>
	  <lg xml:id="VāPa.3.1.29"><l>yathā jalādibhir vyaktaṃ mukham evābhidhīyate</l>
	  <l>tathā dravyair abhivyaktā jātir evābhidhīyate</l></lg>
	  <lg xml:id="VāPa.3.1.30"><l>yathendriyagato bheda indriyagrahaṇād ṛte</l>
	  <l>indriyārtheṣvadṛśyo+api jñānabhedāya kalpate</l></lg>
	  <lg xml:id="VāPa.3.1.31"><l>tathātmarūpagrahaṇāt keṣāṃ cid vyaktayo vinā</l>
	  <l>sāmānyajñānabhedānām upayānti nimittatām</l></lg>
	  <lg xml:id="VāPa.3.1.32"><l>satyāsatyau tu yau bhāgau pratibhāvaṃ vyavasthitau</l>
	  <l>satyaṃ yat tatra sā jātir asatyā vyaktayaḥ smṛtāḥ</l></lg>
	  <lg xml:id="VāPa.3.1.33"><l>saṃbandhibhedāt sattaiva bhidyamānā gavādiṣu</l>
	  <l>jātir ity ucyate tasyāṃ sarve śabdā vyavasthitāḥ</l></lg>
	  <lg xml:id="VāPa.3.1.34"><l>tāṃ prātipadikārthaṃ ca dhātvarthaṃ ca pracakṣate</l>
	  <l>sā nityā sā mahān ātmā tām āhus tvatalādayaḥ</l></lg>
	  <lg xml:id="VāPa.3.1.35"><l>prāptakramā viśeṣeṣu kriyā saivābhidhīyate</l>
	  <l>kramarūpasya saṃhāre tat sattvam iti kathyate</l></lg>
	  <lg xml:id="VāPa.3.1.36"><l>saiva bhāvavikāreu ṣaḍ avasthāḥ prapadyate</l>
	  <l>krameṇa śaktibhiḥ svābhir evaṃ pratyavabhāsate</l></lg>
	  <lg xml:id="VāPa.3.1.37"><l>ātmabhūtaḥ kramo+apy asyā yatredaṃ kāladarśanam</l>
	  <l>paurvāparyādirūpeṇa pravibhaktam iva sthitam</l></lg>
	  <lg xml:id="VāPa.3.1.38"><l>tirobhāvābhyupagame bhāvānāṃ saiva nāstitā</l>
	  <l>labdhakrame tirobhāve naśyatīti pratīyate</l></lg>
	  <lg xml:id="VāPa.3.1.39"><l>pūrvasmāt pracyutā dharmād aprāptā cottaraṃ padam</l>
	  <l>tadantarāle bhedānām āśrayāj janma kathyate</l></lg>
	  <lg xml:id="VāPa.3.1.40"><l>āśrayaḥ svātmamātrā vā bhāvā vā vyatirekiṇaḥ</l>
	  <l>svaśaktayo vā sattāyā bhedadarśanahetavaḥ</l></lg>
	  <lg xml:id="VāPa.3.1.41"><l>pṛthivyādiṣv abhivyaktau na saṃsthānam apekṣate</l>
	  <l>anucchinnāśrayāj jātir anitye+apy āśraye sthitā</l></lg>
	  <lg xml:id="VāPa.3.1.42"><l>anucchedyāśrayām eke sarvāṃ jātiṃ pracakṣate</l>
	  <l>na yaugapadyaṃ pralaye sarvasyeti vyavasthitāḥ</l></lg>
	  <lg xml:id="VāPa.3.1.43"><l>prakṛtau pravilīneṣu bhedeṣv ekatvadarśinām</l>
	  <l>dravyasattvaṃ prapadyante svāśrayā eva jātayaḥ</l></lg>
	  <lg xml:id="VāPa.3.1.44"><l>brāhmaṇatvādayo bhāvāḥ sarvaprāṇiṣv avasthitāḥ</l>
	  <l>abhivyaktāḥ svakāryāṇāṃ sādhakā ity api smṛtiḥ</l></lg>
	  <lg xml:id="VāPa.3.1.45"><l>citrādiṣv apy abhivyaktir jātīnāṃ kaiś cid iṣyate</l>
	  <l>prāṇyāśritās tu tāḥ prāptau nimittaṃ puṇyapāpayoḥ</l></lg>
	  <lg xml:id="VāPa.3.1.46"><l>jñānaṃ tv asmadviśiṣṭānāṃ tāsu sarvendriyaṃ viduḥ</l>
	  <l>abhyāsān maṇirūpyādi- viśeṣeṣv iva tadvidām</l></lg>
	  <lg xml:id="VāPa.3.1.47"><l>jātyutpalādigandhādau bhedatattvaṃ yad āśritam</l>
	  <l>tad bhāvapratyayair loke +anityatvān nābhidhīyate</l></lg>
	  <lg xml:id="VāPa.3.1.48"><l>asvaśabdābhidhānās tu narasiṃhādijātayaḥ</l>
	  <l>sarūpāvayavevānyā tāsu śrutir avasthitā</l></lg>
	  <lg xml:id="VāPa.3.1.49"><l>jātyavasthāparicchede saṃkhyā saṃkhyātvam eva vā</l>
	  <l>viprakarṣe+api saṃsargād upakārāya kalpate</l></lg>
	  <lg xml:id="VāPa.3.1.50"><l>lakṣaṇā śabdasaṃskāre vyāpāraḥ kāryasiddhaye</l>
	  <l>saṃkhyākarmādiśaktīnāṃ śrutisāmye+api dṛśyate</l></lg>
	  <lg xml:id="VāPa.3.1.51"><l>na vinā saṃkhyayā kaś cit sattvabhūto+artha ucyate</l>
	  <l>ataḥ sarvasya nirdeśe saṃkhyā syād avivakṣitā</l></lg>
	  <lg xml:id="VāPa.3.1.52"><l>ekatvaṃ vā bahutvaṃ vā keṣāṃ cid avivakṣitam</l>
	  <l>tad dhi jātyabhidhānāya dvitvaṃ tu syād vivakṣitam</l></lg>
	  <lg xml:id="VāPa.3.1.53"><l>yady etau vyādhitau syātāṃ deyaṃ syād idam auṣadham</l>
	  <l>ity evaṃ lakṣaṇe+arthasya dvitvaṃ syād avivakṣitam</l></lg>
	  <lg xml:id="VāPa.3.1.54"><l>ekādiśabdavācyāyāḥ karmasv aṅgatvam iṣyate</l>
	  <l>saṃkhyāyāḥ khanati dvābhyām iti rūpād dhi sāśritā</l></lg>
	  <lg xml:id="VāPa.3.1.55"><l>yajeta paśunety atra saṃskārasyāpi saṃbhave</l>
	  <l>yathā jātis tathaikatvaṃ sādhanatvena gamyate</l></lg>
	  <lg xml:id="VāPa.3.1.56"><l>liṅgāt tu syād dvitīyādes tad ekatvaṃ vivakṣitam</l>
	  <l>ekārthaviṣayatve ca talliṅgaṃ jātisaṃkhyayoḥ</l></lg>
	  <lg xml:id="VāPa.3.1.57"><l>anyatrāvihitasyaiva sa vidhiḥ prathamaṃ paśoḥ</l>
	  <l>kriyāyām aṅgabhāvaś ca tat tv etasmād vivakṣitam</l></lg>
	  <lg xml:id="VāPa.3.1.58"><l>grahās tv anyatra vihitā bhinnasaṃkhyāḥ pṛthak pṛthak</l>
	  <l>prājāpatyā navety evam- ādibhedasamanvitāḥ</l></lg>
	  <lg xml:id="VāPa.3.1.59"><l>aṅgatvena pratītānāṃ saṃmārge tv aṅgināṃ punaḥ</l>
	  <l>nirdeśaṃ prati yā saṃkhyā sā kathaṃ syād vivakṣitā</l></lg>
	  <lg xml:id="VāPa.3.1.60"><l>nānyatra vidhir astīti saṃskāro nāpi cāṅgitā</l>
	  <l>hetuḥ saṃkhyāvivakṣāyā yatnāt sā hi vivakṣitā</l></lg>
	  <lg xml:id="VāPa.3.1.61"><l>saṃmārjane viśeṣaś ca na grahe kva cid āśritaḥ</l>
	  <l>vihītās te ca saṃskāryāḥ sarveṣām āśrayas tataḥ</l></lg>
	  <lg xml:id="VāPa.3.1.62"><l>pratyāśrayaṃ samāptāyāṃ jātāv ekena cet kriyā</l>
	  <l>paśunā na prakalpeta tat syād eva prakalpanam</l></lg>
	  <lg xml:id="VāPa.3.1.63"><l>ekena ca prasiddhāyāṃ kriyāyāṃ yadi saṃbhavāt</l>
	  <l>paśvantaram upādeyam upādānam anarthakam</l></lg>
	  <lg xml:id="VāPa.3.1.64"><l>yathaivāhitagarbhāyāṃ garbhādhānam anarthakam</l>
	  <l>tathaikena prasiddhāyāṃ paśvantaram anarthakam</l></lg>
	  <lg xml:id="VāPa.3.1.65"><l>tāvatārthasya siddhatvād ekatvasyāvyatikramam</l>
	  <l>ke cid icchanti na tv atra saṃkhyāṅgatvena gṛhyate</l></lg>
	  <lg xml:id="VāPa.3.1.66"><l>dvitīyādi tu yal liṅgam uktanyāyānuvādi tat</l>
	  <l>nasaṃkhyā sādhanatvena jātivat tena gamyate</l></lg>
	  <lg xml:id="VāPa.3.1.67"><l>anvayavyatirekābhyāṃ saṃkhyābhyupagame sati</l>
	  <l>yuktaṃ yat sādhanatvaṃ syān na tv anyārthopalakṣaṇam</l></lg>
	  <lg xml:id="VāPa.3.1.68"><l>sādhanatve padārthasya sāmarthyaṃ na prahīyate</l>
	  <l>saṃkhyāvyāpāradharmo+atas tena liṅgena gamyate</l></lg>
	  <lg xml:id="VāPa.3.1.69"><l>apūrvasya vidheyatvāt prādhānyam avasīyate</l>
	  <l>vihitasya parārthatvāc cheṣabhāvaḥ pratīyate</l></lg>
	  <lg xml:id="VāPa.3.1.70"><l>saṃmārgasya vidheyatvād anyatra vihite grahe</l>
	  <l>vidhivākye śrutā saṃkhyā lakṣaṇāyāṃ na bādhyate</l></lg>
	  <lg xml:id="VāPa.3.1.71"><l>vidhivākyāntare saṃkhyā paśor nāsti virodhinī</l>
	  <l>tasmāt saguṇa evāsau sahaikatvena gamyate</l></lg>
	  <lg xml:id="VāPa.3.1.72"><l>nirjñātadravyasaṃbandhe yaḥ karmaṇy upadiśyate</l>
	  <l>guṇas tenārthitā tasya dravyeṇeva pratīyate</l></lg>
	  <lg xml:id="VāPa.3.1.73"><l>kaś cid eva guṇo dravye yathā sāmarthyalakṣaṇaḥ</l>
	  <l>ādhāro+api guṇasyaivaṃ prāptaḥ sāmarthyalakṣaṇaḥ</l></lg>
	  <lg xml:id="VāPa.3.1.74"><l>tayos tu pṛthagarthitve saṃbandho yaḥ pratīyate</l>
	  <l>na tasminn upaghāto+asti kalpyam anyan na cāśrutam</l></lg>
	  <lg xml:id="VāPa.3.1.75"><l>kriyayā yo+abhisaṃbandhaḥ sa śrutiprāpitas tayoḥ</l>
	  <l>āśrayāśrayiṇor vākyān niyamas tv avatiṣṭhate</l></lg>
	  <lg xml:id="VāPa.3.1.76"><l>tatra dravyaguṇābhāve pratyekaṃ syād vikalpanam</l>
	  <l>śrutiprāpto hi saṃbandho balavān vākyalakṣaṇāt</l></lg>
	  <lg xml:id="VāPa.3.1.77"><l>yadā tu jātiḥ śaktir vā kriyāṃ praty upadiśyate</l>
	  <l>sāmarthyāt saṃnidhīyete tatra dravyaguṇau tadā</l></lg>
	  <lg xml:id="VāPa.3.1.78"><l>jātīnāṃ ca guṇānāṃ ca tulye+aṅgatve kriyāṃ prati</l>
	  <l>guṇāḥ pratinidhīyante chāgādīnāṃ na jātayaḥ</l></lg>
	  <lg xml:id="VāPa.3.1.79"><l>vyaktiśakteḥ samāsannā jātayo na tathā guṇāḥ</l>
	  <l>sākṣād dravyaṃ kriyāyogi guṇas tasmād vikalpate</l></lg>
	  <lg xml:id="VāPa.3.1.80"><l>sāmyenānyatarābhāve vikalpaḥ kaiś cid iṣyate</l>
	  <l>atadguṇo+ataś chāgaḥ syān meṣo vā tadguṇo bhavet</l></lg>
	  <lg xml:id="VāPa.3.1.81"><l>jāter āśritasaṃkhyāyāḥ pravṛttir upalabhyate</l>
	  <l>saṃkhyāviśeṣam utsṛjya kva cit saiva pravartate</l></lg>
	  <lg xml:id="VāPa.3.1.82"><l>parāṅgabhūtaṃ sāmānyaṃ yujyate dravyasaṃkhyayā</l>
	  <l>svārthaṃ pravartamānaṃ tu na saṃkhyām avalambate</l></lg>
	  <lg xml:id="VāPa.3.1.83"><l>yajeta paśunety atra yajyarthāyāṃ paśuśrutau</l>
	  <l>kṛtārthaikena paśunā pradhānaṃ bhavati kriyā</l></lg>
	  <lg xml:id="VāPa.3.1.84"><l>yāvatāṃ saṃbhavo yasya sa kuryāt tāvatāṃ yadi</l>
	  <l>ālambhanaṃ guṇais tena pradhānaṃ syāt prayojitam</l></lg>
	  <lg xml:id="VāPa.3.1.85"><l>saṃmṛjyamānatantre tu grahe yatra kriyāśrutiḥ</l>
	  <l>saṃkhyāviśeṣagrahaṇaṃ naiva tatrādriyāmahe</l></lg>
	  <lg xml:id="VāPa.3.1.86"><l>śiṣyamāṇapare vākye yad ekagrahaṇaṃ kṛtam</l>
	  <l>śeṣe viśiṣṭasaṃkhye+api vyaktaṃ talliṅgadarśanam</l></lg>
	  <lg xml:id="VāPa.3.1.87"><l>samāsapratyayavidhau yathā nipatitā śrutiḥ</l>
	  <l>guṇānāṃ paratantrāṇāṃ nyāyenaivopapadyate</l></lg>
	  <lg xml:id="VāPa.3.1.88"><l>guṇe+api nāṅgīkriyate pradhānāntarasiddhaye</l>
	  <l>saṃkhyā kartā tathā karmaṇy aviśiṣṭaḥ pratīyate</l></lg>
	  <lg xml:id="VāPa.3.1.89"><l>yasyānyasya prasaktasya niyamārthā punaḥ śrutiḥ</l>
	  <l>sarūpasamudāyāt tu vibhaktir yā vidhīyate</l></lg>
	  <lg xml:id="VāPa.3.1.90"><l>nivṛttau caritārthatvāt saṃkhyā tatrāvivakṣitā</l>
	  <l>ekas tatrārthavān siddhaḥ samudāyasya vācakaḥ</l></lg>
	  <lg xml:id="VāPa.3.1.91"><l>pratyayasya pradhānasya samāsasyāpi vā vidhau</l>
	  <l>siddhaḥ saṃkhyāvivakṣāyāṃ sarvathānugraho guṇe</l></lg>
	  <lg xml:id="VāPa.3.1.92"><l>abhedarūpaṃ sādṛśyam ātmabhūtāś ca śaktayaḥ</l>
	  <l>jātiparyāyavācitvam eṣām apy upavarṇyate</l></lg>
	  <lg xml:id="VāPa.3.1.93"><l>daṇḍopāditsayā daṇḍaṃ yady api pratipadyate</l>
	  <l>na tasmād eva sāmarthyāt sa daṇḍīti pratīyate</l></lg>
	  <lg xml:id="VāPa.3.1.94"><l>necchānimittād icchāvān iti jñānaṃ pravartate</l>
	  <l>tasmāt saty api sāmarthye buddhir arthāntarāśrayā</l></lg>
	  <lg xml:id="VāPa.3.1.95"><l>svabhāvo+avyapadeśyo vā sāmarthyaṃ vāvatiṣṭhate</l>
	  <l>sarvasyānte yatas tasmād vyavahāro na kalpate</l></lg>
	  <lg xml:id="VāPa.3.1.96"><l>yadā bhedān parityajya buddhyaika iva gṛhyate</l>
	  <l>vyaktyātmaiva tadā tatra buddhir ekā pravartate</l></lg>
	  <lg xml:id="VāPa.3.1.97"><l>bhedarūpair anusyūtaṃ yadaikam iva manyate</l>
	  <l>samūhāvagrahā buddhir bahubhyo jāyate tadā</l></lg>
	  <lg xml:id="VāPa.3.1.98"><l>yadā sahavivakṣāyām ekabuddhinibandhanaḥ</l>
	  <l>baddhāvayavavicchedaḥ samudāyo+abhidhīyate</l></lg>
	  <lg xml:id="VāPa.3.1.99"><l>pratikriyaṃ samāptatvād eko bhedasamanvitaḥ</l>
	  <l>dvandve dvitvādibhedena tadāsāv upagamyate</l></lg>
	  <lg xml:id="VāPa.3.1.100"><l>sakṛtpravṛttāv ekatvam āvṛttau sadṛśātmatām</l>
	  <l>bhinnātmakānāṃ vyaktīnāṃ bhedāpohāt prapadyate</l></lg>
	  <lg xml:id="VāPa.3.1.101"><l>anupravṛtteti yathā- -bhinnā buddhiḥ pratīyate</l>
	  <l>artho vyāvṛttarūpo+api tathā tattvena gṛhyate</l></lg>
	  <lg xml:id="VāPa.3.1.102"><l>sarūpāṇāṃ ca sarveṣāṃ na bhedopanipātinaḥ</l>
	  <l>vidyante vācakāḥ śabdā nāpi bhedo+avadhāryate</l></lg>
	  <lg xml:id="VāPa.3.1.103"><l>jñānaśabdārthaviṣayā viśeṣā ye vyavasthitāḥ</l>
	  <l>teṣāṃ duravadhāratvāj jñānādyekatvadarśanam</l></lg>
	  <lg xml:id="VāPa.3.1.104"><l>jñāneṣv api yathārtheṣu tathā sarveṣu jātayaḥ</l>
	  <l>saṃsargadarśane santi tāś cārthasya prasādhikāḥ</l></lg>
	  <lg xml:id="VāPa.3.1.105"><l>jñeyastham eva sāmānyaṃ jñānānām upakārakam</l>
	  <l>na jātu jñeyavaj jñānaṃ pararūpeṇa rūpyate</l></lg>
	  <lg xml:id="VāPa.3.1.106"><l>yathā jyotiḥ prakāśena nānyenābhiprakāśyate</l>
	  <l>jñānākāras tathānyena na jñānenopagṛhyate</l></lg>
	  <lg xml:id="VāPa.3.1.107"><l>na cātmasamavetasya sāmānyasyāvadhāraṇe</l>
	  <l>jñānaśaktiḥ samarthā syāj jñātasyānyasya vastunaḥ</l></lg>
	  <lg xml:id="VāPa.3.1.108"><l>ayaugapadye jñānānām asyety agrahaṇaṃ na ca</l>
	  <l>yathopalabdhi smaraṇam upalabdhe ca jāyate</l></lg>
	  <lg xml:id="VāPa.3.1.109"><l>ghaṭajñānam iti jñānaṃ ghaṭajñānavilakṣaṇam</l>
	  <l>ghaṭa ity api yaj jñānaṃ viṣayopanipāti tat</l></lg>
	  <lg xml:id="VāPa.3.1.110"><l>yato viṣayarūpeṇa jñānarūpaṃ na gṛhyate</l>
	  <l>artharūpaviviktaṃ ca svarūpaṃ nāvadhāryate</l></lg>
	  <trailer>iti jātisamuddeśaḥ</trailer>
	</div>
	<div type="samuddeśa">
	  <head>3.2 dravyasamuddeśaḥ</head>
	  <lg xml:id="VāPa.3.2.1"><l>ātmā vastu svabhāvaś ca śarīraṃ tattvam ity api</l>
	  <l>dravyam ity asya paryāyās tac ca nityam iti smṛtam</l></lg>
	  <lg xml:id="VāPa.3.2.2"><l>satyaṃ vastu tadākārair asatyair avadhāryate</l>
	  <l>asatyopādhibhiḥ śabdaiḥ satyam evābhidhīyate</l></lg>
	  <lg xml:id="VāPa.3.2.3"><l>adhruveṇa nimittena devadattagṛhaṃ yathā</l>
	  <l>gṛhītaṃ gṛhaśabdena śuddham evābhidhīyate</l></lg>
	  <lg xml:id="VāPa.3.2.4"><l>suvarṇādi yathā yuktaṃ svair ākārair apāyibhiḥ</l>
	  <l>rucakādyabhidhānānāṃ śuddham evaiti vācyatām</l></lg>
	  <lg xml:id="VāPa.3.2.5"><l>ākāraiś ca vyavacchedāt sārvārthyam avarudhyate</l>
	  <l>yathaiva cakṣurādīnāṃ sāmarthyaṃ nālikādibhiḥ</l></lg>
	  <lg xml:id="VāPa.3.2.6"><l>teṣv ākāreṣu yaḥ śabdas tathābhūteṣu vartate</l>
	  <l>tattvātmakatvāt tenāpi nityam evābhidhīyate</l></lg>
	  <lg xml:id="VāPa.3.2.7"><l>na tattvātattvayor bheda iti vṛddhebhya āgamaḥ</l>
	  <l>atattvam iti manyante tattvam evāvicāritam</l></lg>
	  <lg xml:id="VāPa.3.2.8"><l>vikalparūpaṃ bhajate tattvam evāvikalpitam</l>
	  <l>na cātra kālabhedo+asti kālabhedaś ca gṛhyate</l></lg>
	  <lg xml:id="VāPa.3.2.9"><l>yathā viṣayadharmāṇāṃ jñāne+atyantam asaṃbhavaḥ</l>
	  <l>tadātmeva ca tat siddham atyantam atadātmakam</l></lg>
	  <lg xml:id="VāPa.3.2.10"><l>tathā vikārarūpāṇāṃ tattve+atyantam asaṃbhavaḥ</l>
	  <l>tadātmeva ca tat tattvam atyantam atadātmakam</l></lg>
	  <lg xml:id="VāPa.3.2.11"><l>sat yam ākṛtisaṃhāre yad ante vyavatiṣṭhate</l>
	  <l>tan nityaṃ śabdavācyaṃ tac chabdāt tac ca na bhidyate</l></lg>
	  <lg xml:id="VāPa.3.2.12"><l>na tad asti na tan nāsti na tad ekaṃ na tat pṛthak</l>
	  <l>na saṃsṛṣṭaṃ vibhaktaṃ na vikṛtaṃ na na cānyathā</l></lg>
	  <lg xml:id="VāPa.3.2.13"><l>tan nāsti vidyate tac ca tad ekaṃ tat pṛthak pṛthak</l>
	  <l>saṃsṛṣṭaṃ ca vibhaktaṃ ca vikṛtaṃ tat tad anyathā</l></lg>
	  <lg xml:id="VāPa.3.2.14"><l>tasya śabdārthasaṃbandha- rūpam ekasya dṛśyate</l>
	  <l>tad dṛśyaṃ darśanaṃ draṣṭā darśane ca prayojanam</l></lg>
	  <lg xml:id="VāPa.3.2.15"><l>vikārāpagame satyaṃ suvarṇaṃ kuṇḍale yathā</l>
	  <l>vikārāpagame satyāṃ tathāhuḥ prakṛtiṃ parām</l></lg>
	  <lg xml:id="VāPa.3.2.16"><l>vācyā sā sarvaśabdānāṃ śabdāś ca na pṛthak tataḥ</l>
	  <l>apṛthaktve ca saṃbandhas tayor nānātmanor iva</l></lg>
	  <lg xml:id="VāPa.3.2.17"><l>ātmā paraḥ priyo dveṣyo vaktā vācyaṃ prayojanam</l>
	  <l>viruddhāni yathaikasya svapne rūpāṇi cetasaḥ</l></lg>
	  <lg xml:id="VāPa.3.2.18"><l>ajanmani tathā nitye paurvāparyavivarjite</l>
	  <l>tattve janmādirūpatvaṃ viruddham upalabhyate</l></lg>
	  <trailer>iti dravyasamuddeśaḥ</trailer>
	</div>
	<div type="samuddeśa">
	  <head> 3.3 saṃbandhasamuddeśaḥ</head>
	  <lg xml:id="VāPa.3.3.1"><l>jñānaṃ prayoktur bāhyo+arthaḥ svarūpaṃ ca pratīyate</l>
	  <l>śabdair uccaritais teṣāṃ saṃbandhaḥ samavasthitaḥ</l></lg>
	  <lg xml:id="VāPa.3.3.2"><l>pratipattur bhavaty arthe jñāne vā saṃśayaḥ kva cit</l>
	  <l>svarūpeṣūpalabhyeṣu vyabhicāro na vidyate</l></lg>
	  <lg xml:id="VāPa.3.3.3"><l>asyāyaṃ vācako vācya iti ṣaṣṭhyā pratīyate</l>
	  <l>yogaḥ śabdārthayos tattvam apy ato vyapadiśyate</l></lg>
	  <lg xml:id="VāPa.3.3.4"><l>nābhidhānaṃ svadharmeṇa saṃbandhasyāsti vācakam</l>
	  <l>atyantaparatantratvād rūpaṃ nāsyāpadiśyate</l></lg>
	  <lg xml:id="VāPa.3.3.5"><l>upakārāt sa yatrāsti dharmas tatrānugamyate</l>
	  <l>śaktīnām api sā śaktir guṇānām apy asau guṇaḥ</l></lg>
	  <lg xml:id="VāPa.3.3.6"><l>taddharmaṇos tu tācchabdyaṃ saṃyogasamavāyayoḥ</l>
	  <l>tayor apy upakārārthā niyatās tadupādhayaḥ</l></lg>
	  <lg xml:id="VāPa.3.3.7"><l>kā cid eva hi sāvasthā kāryaprasavasūcitā</l>
	  <l>kasya cit kena cid yasyāṃ saṃyoga upajāyate</l></lg>
	  <lg xml:id="VāPa.3.3.8"><l>nirātmakānām utpattau niyamaḥ kva cid eva yaḥ</l>
	  <l>tenaivāvyapavargaś ca prāptyabhede sa yatkṛtaḥ</l></lg>
	  <lg xml:id="VāPa.3.3.9"><l>ātmāntarasya yenātmā tadātmevāvadhāryate</l>
	  <l>yataś caikatvanānātvaṃ tattvaṃ nādhyavasīyate</l></lg>
	  <lg xml:id="VāPa.3.3.10"><l>tāṃ śaktiṃ samavāyākhyāṃ śaktīnām upakāriṇīm</l>
	  <l>bhedābhedāv atikrāntām anyathaiva vyavasthitām</l></lg>
	  <lg xml:id="VāPa.3.3.11"><l>dharmaṃ sarvapadārthānām atītaḥ sarvalakṣaṇaḥ</l>
	  <l>anugṛhṇāti saṃbandha iti pūrvebhya āgamaḥ</l></lg>
	  <lg xml:id="VāPa.3.3.12"><l>padārthīkṛta evānyaiḥ sarvatrābhyupagamyate</l>
	  <l>saṃbandhas tena śabdārthaḥ pravibhaktuṃ na śakyate</l></lg>
	  <lg xml:id="VāPa.3.3.13"><l>samavāyāt sva ādhāraḥ svā ca jātiḥ pratīyate</l>
	  <l>ekārthasamavāyāt tu guṇāḥ svādhāra eva ye</l></lg>
	  <lg xml:id="VāPa.3.3.14"><l>dravyatvasattāsaṃyogāḥ svānyādhāropabandhanāḥ</l>
	  <l>tatpradeśavibhāgāś ca guṇā dvitvādayaś ca ye</l></lg>
	  <lg xml:id="VāPa.3.3.15"><l>ke cit svāśrayasaṃyuktāḥ ke cit tatsamavāyinaḥ</l>
	  <l>saṃyuktasamaveteṣu samavetās tathāpare</l></lg>
	  <lg xml:id="VāPa.3.3.16"><l>svāśrayeṇa tu saṃyuktaiḥ saṃyuktaṃ vibhu gamyate</l>
	  <l>samavāyasya saṃbandho nāparas tatra dṛśyate</l></lg>
	  <lg xml:id="VāPa.3.3.17"><l>saṃbandhasyāviśiṣṭatvān na cātra niyamo bhavet</l>
	  <l>tasmāc chabdārthayor naivaṃ saṃbandhaḥ parikalpyate</l></lg>
	  <lg xml:id="VāPa.3.3.18"><l>adṛṣṭavṛttilābhena yathā saṃyoga ātmanaḥ</l>
	  <l>kva cit svasvāmiyogākhyo +abhede+anyatrāpi sa kramaḥ</l></lg>
	  <lg xml:id="VāPa.3.3.19"><l>prāptiṃ tu samavāyākhyāṃ vācyadharmātivartinīm</l>
	  <l>prayoktā pratipattā vā na śabdair anugacchati</l></lg>
	  <lg xml:id="VāPa.3.3.20"><l>avācyam iti yad vācyaṃ tad avācyatayā yadā</l>
	  <l>vācyam ity avasīyeta vācyam eva tadā bhavet</l></lg>
	  <lg xml:id="VāPa.3.3.21"><l>athāpy avācyam ity evaṃ na tad vācyaṃ pratīyate</l>
	  <l>vivakṣitāsya yāvasthā saiva nādhyavasīyate</l></lg>
	  <lg xml:id="VāPa.3.3.22"><l>tathānyathā sarvathā ca yasyāvācyatvam ucyate</l>
	  <l>tatrāpi naiva sāvasthā taiḥ śabdaiḥ pratiṣidhyate</l></lg>
	  <lg xml:id="VāPa.3.3.23"><l>na hi saṃśayarūpe+arthe śeṣatvena vyavasthite</l>
	  <l>avyudāse svarūpasya saṃśayo+anyaḥ pravartate</l></lg>
	  <lg xml:id="VāPa.3.3.24"><l>yadā ca nirṇayajñāne nirṇayatvena nirṇayaḥ</l>
	  <l>prakramyate tadā jñānaṃ svadharmeṇāvatiṣṭhate</l></lg>
	  <lg xml:id="VāPa.3.3.25"><l>sarvaṃ mithyā bravīmīti naitad vākyaṃ vivakṣyate</l>
	  <l>tasya mithyābhidhāne hi prakrānto+artho na gamyate</l></lg>
	  <lg xml:id="VāPa.3.3.26"><l>na ca vācakarūpeṇa pravṛttasyāsti vācyatā</l>
	  <l>pratipādyaṃ na tat tatra yenānyat pratipadyate</l></lg>
	  <lg xml:id="VāPa.3.3.27"><l>asādhikā pratijñeti neyam evābhidhīyate</l>
	  <l>yathā tathāsya dharmo+api nātra kaś cit pratīyate</l></lg>
	  <lg xml:id="VāPa.3.3.28"><l>vyāpārasyāparo yasmān na vyāpāro+asti kaś ca na</l>
	  <l>virodham anavasthāṃ vā tasmāt sarvatra nāśrayet</l></lg>
	  <lg xml:id="VāPa.3.3.29"><l>indriyāṇāṃ svaviṣayeṣv anādir yogyatā yathā</l>
	  <l>anādir arthaiḥ śabdānāṃ saṃbandho yogyatā tathā</l></lg>
	  <lg xml:id="VāPa.3.3.30"><l>asādhur anumānena vācakaḥ kaiś cid iṣyate</l>
	  <l>vācakatvāviśeṣe vā niyamaḥ puṇyapāpayoḥ</l></lg>
	  <lg xml:id="VāPa.3.3.31"><l>saṃbandhaśabde saṃbandho yogyatāṃ prati yogyatā</l>
	  <l>mayād yogyatāsaṃvin mātāputrādiyogavat</l></lg>
	  <lg xml:id="VāPa.3.3.32"><l>śabdaḥ kāraṇam arthasya sa hi tenopajanyate</l>
	  <l>tathā ca buddhiviṣayād arthāc chabdaḥ pratīyate</l></lg>
	  <lg xml:id="VāPa.3.3.33"><l>bhojanādy api manyante buddhyarthe yad asaṃbhavi</l>
	  <l>buddhyarthād eva buddhyarthe jāte tad api dṛśyate</l></lg>
	  <lg xml:id="VāPa.3.3.34"><l>anityeṣv api nityatvam abhidheyātmanā sthitam</l>
	  <l>anityatvaṃ svaśaktir vā sā ca nityān na bhidyate</l></lg>
	  <lg xml:id="VāPa.3.3.35"><l>śabdenārthasya saṃskāro dṛṣṭādṛṣṭaprayojanaḥ</l>
	  <l>kriyate so+abhisaṃbandham antareṇa kathaṃ bhavet</l></lg>
	  <lg xml:id="VāPa.3.3.36"><l>nāvaśyam abhidheyeṣu saṃskāraḥ sa tathāvidhaḥ</l>
	  <l>dṛśyate na ca saṃbandhas tathābhūto vivakṣitaḥ</l></lg>
	  <lg xml:id="VāPa.3.3.37"><l>sati pratyayahetutvaṃ saṃbandha upapadyate</l>
	  <l>śabdasyārthe yatas tatra saṃbandho+astīti gamyate</l></lg>
	  <lg xml:id="VāPa.3.3.38"><l>nitye+anitye+api vāpy arthe puruṣeṇa kathaṃ ca na</l>
	  <l>saṃbandho+akṛtasaṃbandhaiḥ śabdaiḥ kartuṃ na śakyate</l></lg>
	  <lg xml:id="VāPa.3.3.39"><l>vyapadeśe padārthānām anya sattaupacārikī</l>
	  <l>sarvāvasthāsu sarveṣām ātmarūpasya darśikā</l></lg>
	  <lg xml:id="VāPa.3.3.40"><l>sphaṭikādi yathā dravyaṃ bhinnarūpair upāśrayaiḥ</l>
	  <l>svaśaktiyogāt saṃbandhaṃ tādrūpyeṇeva gacchati</l></lg>
	  <lg xml:id="VāPa.3.3.41"><l>tadvac chabdo+api sattāyām asyaṃ pūrvaṃ vyavasthitaḥ</l>
	  <l>dharmair upaiti saṃbandham avirodhivirodhibhiḥ</l></lg>
	  <lg xml:id="VāPa.3.3.42"><l>evaṃ ca pratiṣedhyeṣu pratiṣedhaprakḷptaye</l>
	  <l>āśriteṣūpacāreṇa pratiṣedhaḥ pravartate</l></lg>
	  <lg xml:id="VāPa.3.3.43"><l>ātmalābhasya janmākhyā satā labhyaṃ ca labhyate</l>
	  <l>yadi saj jāyate kasmād athāsaj jāyate katham</l></lg>
	  <lg xml:id="VāPa.3.3.44"><l>sato hi gantur gamanaṃ sati gamye pravartate</l>
	  <l>gantṛvac cen na janmārtho na cet tadvan na jāyate</l></lg>
	  <lg xml:id="VāPa.3.3.45"><l>upacarya tu kartāram abhidhānapravṛttaye</l>
	  <l>punaś ca karmabhāvena tāṃ kriyāṃ ca tadāśrayām</l></lg>
	  <lg xml:id="VāPa.3.3.46"><l>athopacārasattaivaṃ vidheyās tatra lādayaḥ</l>
	  <l>janmanā tu virodhitvān mukhyā sattā na vidyate</l></lg>
	  <lg xml:id="VāPa.3.3.47"><l>ātmānam ātmanā bibhrad astīti vyapadiśyate</l>
	  <l>antarbhāvāc ca tenāsau karmaṇā na sakarmakaḥ</l></lg>
	  <lg xml:id="VāPa.3.3.48"><l>prāk ca sattābhisaṃbandhān mukhyā sattā kathaṃ bhavet</l>
	  <l>asaṃś ca nāsteḥ kartā syād upacāras tu pūrvavat</l></lg>
	  <lg xml:id="VāPa.3.3.49"><l>tasmād bhinneṣu dharmeṣu virodhiṣv avirodhinīm</l>
	  <l>virodhikhyāpanāyaiva śabdais tais tair upāśritām</l></lg>
	  <lg xml:id="VāPa.3.3.50"><l>abhinnakālām artheṣu bhinnakāleṣv avasthitām</l>
	  <l>pravṛttihetuṃ sarveṣāṃ śabdānām aupacārikīm</l></lg>
	  <lg xml:id="VāPa.3.3.51"><l>etāṃ sattāṃ padārtho hi na kaś cid ativartate</l>
	  <l>sā ca saṃpratisattāyāḥ pṛthag bhāṣye nidarśitā</l></lg>
	  <lg xml:id="VāPa.3.3.52"><l>pradeśasyaikadeśaṃ vā parato vā nirūpaṇam</l>
	  <l>viparyayam abhāvaṃ vā vyavahāro+anuvartate</l></lg>
	  <lg xml:id="VāPa.3.3.53"><l>yathendriyasya vaiguṇyān mātrādhyāropavān iva</l>
	  <l>jāyate pratyayo+arthebhyas tathaivoddeśajā matiḥ</l></lg>
	  <lg xml:id="VāPa.3.3.54"><l>akṛtsnaviṣayābhāsaṃ śabdaḥ pratyayam āśritaḥ</l>
	  <l>artham āhānyarūpeṇa svarūpeṇānirūpitam</l></lg>
	  <lg xml:id="VāPa.3.3.55"><l>rūpaṇavyapadeśābhyaṃ laukike vartmani sthitau</l>
	  <l>jñānaṃ praty abhilāpaṃ ca sadṛśau bālapaṇḍitau</l></lg>
	  <lg xml:id="VāPa.3.3.56"><l>sarvārtharūpatā śuddhir jñānasya nirupaśrayā</l>
	  <l>tato+apy asya parāṃ śuddhim eke prāhur arūpikām</l></lg>
	  <lg xml:id="VāPa.3.3.57"><l>upaplavo hi jñānasya bāhyākārānupātitā</l>
	  <l>kāluṣyam iva tat tasya saṃsarge vyatibhedajam</l></lg>
	  <lg xml:id="VāPa.3.3.58"><l>yathā ca jñānam ālekhād aśuddhau vyavatiṣṭhate</l>
	  <l>tathopāśrayavān arthaḥ svarūpād viprakṛṣyate</l></lg>
	  <lg xml:id="VāPa.3.3.59"><l>evam arthasya śabdasya jñānasya ca viparyaye</l>
	  <l>bhāvābhāvāv abhedena vyavahārānupātinau</l></lg>
	  <lg xml:id="VāPa.3.3.60"><l>yathā bhāvam upāśritya tadabhāvo+anugamyate</l>
	  <l>tathābhāvam upāśritya tadbhāvo+apy anugamyate</l></lg>
	  <lg xml:id="VāPa.3.3.61"><l>nābhāvo jāyate bhāvo naiti bhāvo +anupākhyatām</l>
	  <l>ekasmād ātmano+ananyau bhāvābhāvau vikalpitau</l></lg>
	  <lg xml:id="VāPa.3.3.62"><l>abhāvasyānupākhyatvāt kāraṇaṃ na prasādhakam</l>
	  <l>sopākhyasya tu bhāvasya kāraṇaṃ kiṃ kariṣyati</l></lg>
	  <lg xml:id="VāPa.3.3.63"><l>tasmāt sarvam abhāvo vā bhāvo vā sarvam iṣyate</l>
	  <l>na tv avasthāntaraṃ kiṃ cid ekasmāt satyataḥ sthitam</l></lg>
	  <lg xml:id="VāPa.3.3.64"><l>tasmān nābhāvam icchanti ye loke bhāvavādinaḥ</l>
	  <l>abhāvavādino vāpi na bhāvaṃ tattvalakṣaṇam</l></lg>
	  <lg xml:id="VāPa.3.3.65"><l>advaye caiva sarvasmin svabhāvād ekalakṣaṇe</l>
	  <l>parikalpeṣu maryādā vicitraivopalabhyate</l></lg>
	  <lg xml:id="VāPa.3.3.66"><l>catasro hi yathāvasthā nirupākhye prakalpitāḥ</l>
	  <l>evaṃ dvaividhyam apy etad bhāvābhāvavyapāśrayam</l></lg>
	  <lg xml:id="VāPa.3.3.67"><l>avirodhī virodhī vā sann asan vāpi yuktitaḥ</l>
	  <l>kramavān akramo vāpi nābhāva upapadyate</l></lg>
	  <lg xml:id="VāPa.3.3.68"><l>avirodhī virodhī vā sann asan vāpi tattvataḥ</l>
	  <l>kramavān akramo vāpi tena bhāvo na vidyate</l></lg>
	  <lg xml:id="VāPa.3.3.69"><l>abhāve triṣu kāleṣu na bhedasyāsti saṃbhavaḥ</l>
	  <l>tasminn asati bhāve+api traikālyaṃ nāvatiṣṭhate</l></lg>
	  <lg xml:id="VāPa.3.3.70"><l>ātmatattvaparityāgaḥ parato nopapadyate</l>
	  <l>ātmatattvaṃ tu parataḥ svato vā nopakalpate</l></lg>
	  <lg xml:id="VāPa.3.3.71"><l>tattve virodho nānātva upakāro na kaś ca na</l>
	  <l>tattvānyatvaparltyāge vyavahāro nivartate</l></lg>
	  <lg xml:id="VāPa.3.3.72"><l>yatra draṣṭā ca dṛśyaṃ ca darśanaṃ cāvikalpitam</l>
	  <l>tasyaivārthasya satyatvaṃ śritās trayyantavedinaḥ</l></lg>
	  <lg xml:id="VāPa.3.3.73"><l>sāmānyaṃ vā viśeṣaṃ vā yasmād āhur viśeṣavat</l>
	  <l>śabdās tasmād asatyeṣu bhedeṣv eva vyavasthitāḥ</l></lg>
	  <lg xml:id="VāPa.3.3.74"><l>na hy abhāvasya sadbhāve bhāvasyātmā prahīyate</l>
	  <l>na cābhāvasya nāstitve bhāvasyātmā prasūyate</l></lg>
	  <lg xml:id="VāPa.3.3.75"><l>na śābaleyasyāstitvaṃ bāhuleyasya bādhakam</l>
	  <l>na śābaleyo nāstīti bāhuleyaḥ prakalpate</l></lg>
	  <lg xml:id="VāPa.3.3.76"><l>abhāvo yadi vastu syāt tatreyaṃ syād vicāraṇā</l>
	  <l>tataś ca tadabhāve+api syād vicāryam idaṃ punaḥ</l></lg>
	  <lg xml:id="VāPa.3.3.77"><l>avastu syād atitaṃ yad vyavahārasya gocaraḥ</l>
	  <l>tatra vastugato bhedo na nirvacanam arhati</l></lg>
	  <lg xml:id="VāPa.3.3.78"><l>apade+arthe padanyāsaḥ kāraṇasya na vidyate</l>
	  <l>atha ca prāgasadbhāvaḥ kāraṇe sati dṛśyate</l></lg>
	  <lg xml:id="VāPa.3.3.79"><l>kā tasya prāgavastheti vastvāśritam idaṃ punaḥ</l>
	  <l>prāg avastheti na hy etad dvayam apy asty avastuni</l></lg>
	  <lg xml:id="VāPa.3.3.80"><l>na cordhvam asti nāstīti vacanāyānibandhanam</l>
	  <l>alaṃ syād apadasthānam etad vācaḥ pracakṣate</l></lg>
	  <lg xml:id="VāPa.3.3.81"><l>atyadbhutā tv iyaṃ vṛttir yad abhāgaṃ yad akramam</l>
	  <l>bhāvānāṃ prāg abhūtānām ātmatattvaṃ prakāśate</l></lg>
	  <lg xml:id="VāPa.3.3.82"><l>vikalpotthāpitenaiva sarvo bhāvena laukikaḥ</l>
	  <l>mukhyeneva padārthena vyavahāro vidhīyate</l></lg>
	  <lg xml:id="VāPa.3.3.83"><l>bhāvaśaktim ataś caināṃ manyante nityavādinaḥ</l>
	  <l>bhāvam eva kramaṃ prāhur na bhāvād aparaḥ kramaḥ</l></lg>
	  <lg xml:id="VāPa.3.3.84"><l>kramān na yaugapadyasya kaś cid bhedo+asti tattvataḥ</l>
	  <l>yathaiva bhāvān nābhāvaḥ kaś cid anyo+avasīyate</l></lg>
	  <lg xml:id="VāPa.3.3.85"><l>kālasyāpy aparaṃ kālaṃ nirdiśanty eva laukikāḥ</l>
	  <l>na ca nirdeśamātreṇa vyatireko+anugamyate</l></lg>
	  <lg xml:id="VāPa.3.3.86"><l>ādhāraṃ kalpayan buddhyā nābhāve vyavatiṣṭhate</l>
	  <l>avastuṣv api notprekṣā kasya cit pratibadhyate</l></lg>
	  <lg xml:id="VāPa.3.3.87"><l>tasmāc chaktivibhāgena nityaḥ sadasadātmakaḥ</l>
	  <l>eko+arthaḥ śabdavācyatve bahurūpaḥ prakāśate</l></lg>
	  <lg xml:id="VāPa.3.3.88"><l>vyavahāraś ca lokasya padārthaiḥ parikalpitaiḥ</l>
	  <l>śāstre padārthaḥ kāryārthaṃ laukikaḥ pravibhajyate</l></lg>
	  <trailer>iti saṃbandhasamuddeśaḥ</trailer>
	</div>
	<div type="samuddeśa">
	  <head> 3.4 bhūyodravyasamuddeśaḥ</head>
	  <lg xml:id="VāPa.3.4.1"><l>saṃsargarūpāt saṃbhūtāḥ saṃvidrūpād apoddhṛtāḥ</l>
	  <l>śāstre vibhaktā vākyārthāt prakṛtipratyayārthavat</l></lg>
	  <lg xml:id="VāPa.3.4.2"><l>nimittabhūtāḥ sādhutve śāstrād anumitātmakāḥ</l>
	  <l>ke cit padārthā vakṣyante saṃkṣepeṇa yathāgamam</l></lg>
	  <lg xml:id="VāPa.3.4.3"><l>vastūpalakṣaṇaṃ yatra sarvanāma prayujyate</l>
	  <l>dravyam ity ucyate so+artho bhedyatvena vivakṣitaḥ</l></lg>
	  <trailer>iti bhūyodravyasamuddeśaḥ</trailer>
	</div>
	<div type="samuddeśa">
	  <head> 3.5 guṇasamuddeśaḥ</head>
	  <lg xml:id="VāPa.3.5.1"><l>saṃsargi bhedakaṃ yad yat savyāpāraṃ pratīyate</l>
	  <l>guṇatvaṃ paratantratvāt tasya śāstra udāhṛtam</l></lg>
	  <lg xml:id="VāPa.3.5.2"><l>dravyasyāvyapadeśasya ya upādīyate guṇaḥ</l>
	  <l>bhedako vyapadeśāya tatprakarṣo+abhidhīyate</l></lg>
	  <lg xml:id="VāPa.3.5.3"><l>sarvasyaiva pradhānasya na vinā bhedahetunā</l>
	  <l>prakarṣo vidyate nāpi śabdasyopaiti vācyatām</l></lg>
	  <lg xml:id="VāPa.3.5.4"><l>vidyamānāḥ pradhāneṣu na sarve bhedahetavaḥ</l>
	  <l>viśeṣaśabdair ucyante vyāvṛttārthābhidhāyibhiḥ</l></lg>
	  <lg xml:id="VāPa.3.5.5"><l>vastūpalakṣaṇe tatra viśeṣo vyāpṛto yadi</l>
	  <l>prakarṣo niyamābhāvāt syād avijñātahetukaḥ</l></lg>
	  <lg xml:id="VāPa.3.5.6"><l>sarvaṃ ca sarvato+avaśyaṃ niyamena prakṛṣyate</l>
	  <l>saṃsargiṇā nimittena nikṛṣṭenādhikena vā</l></lg>
	  <lg xml:id="VāPa.3.5.7"><l>nāpekṣate nimittaṃ ca prakarṣe vyāpṛtaṃ yadi</l>
	  <l>dravyasya syād upādānaṃ prakarṣaṃ praty anarthakam</l></lg>
	  <lg xml:id="VāPa.3.5.8"><l>savyāpāro guṇas tasmāt svaprakarṣanibandhanaḥ</l>
	  <l>dravyātmānaṃ bhinatty eva svaprakarṣaṃ niveśayan</l></lg>
	  <lg xml:id="VāPa.3.5.9"><l>arūpaṃ pararūpeṇa dravyam ākhyāyate yathā</l>
	  <l>aprakarṣaṃ prakarṣeṇa guṇasyāviśyate tathā</l></lg>
	  <trailer>iti guṇasamuddeśaḥ</trailer>
	</div>
	<div type="samuddeśa">
	  <head> 3.6 diksamuddeśaḥ</head>
	  <lg xml:id="VāPa.3.6.1"><l>dik sādhanaṃ kriyā kāla iti vastvabhidhāyinaḥ</l>
	  <l>śaktirūpe padārthānām atyantam anavasthitāḥ</l></lg>
	  <lg xml:id="VāPa.3.6.2"><l>vyatirekasya yo hetur avadhipratipādyayoḥ</l>
	  <l>ṛjv ity evaṃ yato+anyena vinā buddhiḥ pravartate</l></lg>
	  <lg xml:id="VāPa.3.6.3"><l>karmaṇo jātibhedānām abhivyaktir yadāśrayā</l>
	  <l>sā svair upādhibhir bhinnā śaktir dig iti kathyate</l></lg>
	  <lg xml:id="VāPa.3.6.4"><l>parāparatve mūrtīnāṃ deśabhedanibandhane</l>
	  <l>tata eva prakalpete kramarūpe tu kālataḥ</l></lg>
	  <lg xml:id="VāPa.3.6.5"><l>ākāśasya pradeśena bhāgaiś cānyaiḥ pṛthak pṛthak</l>
	  <l>sā saṃyogavibhāgānām upādhitvāya kalpate</l></lg>
	  <lg xml:id="VāPa.3.6.6"><l>diśo vyavasthā deśānāṃ digvyavasthā na vidyate</l>
	  <l>śaktayaḥ khalu bhāvānām upakāraprabhāvitāḥ</l></lg>
	  <lg xml:id="VāPa.3.6.7"><l>pratyastarūpā bhāveṣu dik pūrvety abhidhīyate</l>
	  <l>pūrvabuddhir yato dik sā samākhyāmātram anyathā</l></lg>
	  <lg xml:id="VāPa.3.6.8"><l>svāṅgād vyavasthā yā loke na tasyāṃ niyatā diśaḥ</l>
	  <l>pratyaṅmukhasya yat paścāt tat purastād viparyaye</l></lg>
	  <lg xml:id="VāPa.3.6.9"><l>deśavyavasthāniyamo dikṣu na vyavatiṣṭhate</l>
	  <l>rūḍham apy aparatvena pūrvam ity abhidhīyate</l></lg>
	  <lg xml:id="VāPa.3.6.10"><l>ato bhāṣitapuṃskatvāt puṃvadbhāvo na sidhyati</l>
	  <l>asminn arthe na śabdena prasavaḥ kva cid ucyate</l></lg>
	  <lg xml:id="VāPa.3.6.11"><l>dikśakter abhidhāne tu niyataṃ diśi darśanam</l>
	  <l>pūrvādīnāṃ yathā ṣaṣṭer jīvitasyāvadhāraṇe</l></lg>
	  <lg xml:id="VāPa.3.6.12"><l>chāyābhābhyāṃ nagādīnāṃ bhāgabhedaḥ prakalpate</l>
	  <l>ataddharmasu bhāveṣu bhāgabhedo na kalpate</l></lg>
	  <lg xml:id="VāPa.3.6.13"><l>paramāṇor abhāgasya diśā bhāgo vidhīyate</l>
	  <l>bhāgaprakalpanāśaktiṃ prathamāṃ tāṃ pracakṣate</l></lg>
	  <lg xml:id="VāPa.3.6.14"><l>adeśāś cāpy abhāgāś ca niṣkramā nirupāśrayāḥ</l>
	  <l>bhāvāḥ saṃsargirūpāt tu śaktibhedaḥ prakalpate</l></lg>
	  <lg xml:id="VāPa.3.6.15"><l>nirbhāgātmakatā tulyā paramāṇor ghaṭasya ca</l>
	  <l>bhāgaḥ śaktyantaraṃ tatra parimāṇaṃ ca yat tayoḥ</l></lg>
	  <lg xml:id="VāPa.3.6.16"><l>yataḥ prakalpate bhedo bhedas tatrāpi dṛśyate</l>
	  <l>adṛṣṭoparatiṃ bhedam ato+ayuktataraṃ viduḥ</l></lg>
	  <lg xml:id="VāPa.3.6.17"><l>sarvatra tasya kāryasya darśanād vibhur iṣyate</l>
	  <l>vibhutvam etad evāhur anyaḥ kāyavatāṃ vidhiḥ</l></lg>
	  <lg xml:id="VāPa.3.6.18"><l>caitanyavat sthitā loke dikkālaparikalpanā</l>
	  <l>prakṛtiṃ prāṇināṃ tāṃ hi ko+anyathā sthāpayiṣyati</l></lg>
	  <lg xml:id="VāPa.3.6.19"><l>saṃkaro vyavahārāṇāṃ prakṛteḥ syād viparyaye</l>
	  <l>tasmāt tyajann imān bhāvān punar evāvalambate</l></lg>
	  <lg xml:id="VāPa.3.6.20"><l>tasyās tu śakteḥ pūrvādi- bhedo bhāvāntarāśrayaḥ</l>
	  <l>bhinnā dik tena bhedena bhedāyaivopakalpate</l></lg>
	  <lg xml:id="VāPa.3.6.21"><l>avadhitvena cāpekṣā- yoge diglakṣaṇo vidhiḥ</l>
	  <l>pūrvam as yeti ṣaṣṭhy eva dṛṣṭā dharmāntarāśraye</l></lg>
	  <lg xml:id="VāPa.3.6.22"><l>pūrvādināṃ viparyāso +adṛṣṭaś cāvadhyasaṃkare</l>
	  <l>ṛjv etad asyety etac ca liṅgaṃ na vyatikīryate</l></lg>
	  <lg xml:id="VāPa.3.6.23"><l>antaḥkaraṇadharmo vā bahir evaṃ prakāśate</l>
	  <l>asyāṃ tv antarbahirbhāvaḥ prakriyāyāṃ na vidyate</l></lg>
	  <lg xml:id="VāPa.3.6.24"><l>ekatvam āsāṃ śaktīnāṃ nānātvaṃ veti kalpane</l>
	  <l>avastupatite jñātvā satyato na parāmṛśet</l></lg>
	  <lg xml:id="VāPa.3.6.25"><l>vikalpātītatattveṣu saṃketopanibandhanāḥ</l>
	  <l>bhāveṣu vyavahārā ye lokas tatrānugamyate</l></lg>
	  <lg xml:id="VāPa.3.6.26"><l>naikatvam asty anānātvaṃ vinaikatvena netarat</l>
	  <l>paramārthe tayor eṣa bhedo+atyantaṃ na vidyate</l></lg>
	  <lg xml:id="VāPa.3.6.27"><l>na śaktīnāṃ tathā bhedo yathā śaktimatāṃ sthitiḥ</l>
	  <l>na ca laukikam ekatvaṃ tāsām ātmasu vidyate</l></lg>
	  <lg xml:id="VāPa.3.6.28"><l>naikatvaṃ vyavatiṣṭheta nānātvaṃ cen na kalpayet</l>
	  <l>nānātvaṃ cāvahīyeta yady ekatvaṃ na kalpayet</l></lg>
	  <trailer>iti diksamuddeśaḥ</trailer>
	</div>
	<div type="samuddeśa">
	  <head> 3.7 sādhanasamuddeśaḥ</head>
	  <lg xml:id="VāPa.3.7.1"><l>svāśraye samavetānāṃ tadvad evāśrayāntare</l>
	  <l>kriyāṇām abhiniṣpattau sāmarthyaṃ sādhanaṃ viduḥ</l></lg>
	  <lg xml:id="VāPa.3.7.2"><l>śaktimā trāsam ūhasya viśvasyānekadharmaṇaḥ</l>
	  <l>sarvadā sarvathā bhāvāt kva cit kiṃ cid vivakṣyate</l></lg>
	  <lg xml:id="VāPa.3.7.3"><l>sādhanavyavahāraś ca buddhyavasthānibandhanaḥ</l>
	  <l>sann asan vārtharūpeṣu bhedo buddhyā prakalpyate</l></lg>
	  <lg xml:id="VāPa.3.7.4"><l>buddhyā samīhitaikatvān pañcālān kurubhir yadā</l>
	  <l>punar vibhajate vaktā tadāpāyaḥ pratīyate</l></lg>
	  <lg xml:id="VāPa.3.7.5"><l>śabdopahitarūpāṃś ca buddher viṣayatāṃ gatān</l>
	  <l>pratyakṣam iva kaṃsādīn sādhanatvena manyate</l></lg>
	  <lg xml:id="VāPa.3.7.6"><l>buddhipravṛttirūpaṃ ca samāropyābhidhātṛbhiḥ</l>
	  <l>artheṣu śaktibhedānāṃ kriyate parikalpanā</l></lg>
	  <lg xml:id="VāPa.3.7.7"><l>vyaktau padārthe śabdāder janyamānasya karmaṇaḥ</l>
	  <l>sādhanatvaṃ tathā siddhaṃ buddhirūpaprakalpitam</l></lg>
	  <lg xml:id="VāPa.3.7.8"><l>svatantraparatantratve kramarūpaṃ ca darśitam</l>
	  <l>nirīheṣv api bhāveṣu kalpanopanibandhanam</l></lg>
	  <lg xml:id="VāPa.3.7.9"><l>śaktayaḥ śaktimantaś ca sarve saṃsargavādinām</l>
	  <l>bhāvās teṣv asvaśabdeṣu sādhanatvaṃ nirūpyate</l></lg>
	  <lg xml:id="VāPa.3.7.10"><l>ghaṭasya dṛśikarmatve mahattvādīni sādhanam</l>
	  <l>rūpasya dṛśikarmatve rūpatvādīni sādhanam</l></lg>
	  <lg xml:id="VāPa.3.7.11"><l>svaiḥ sāmānyaviśeṣaiś ca śaktimanto rasādayaḥ</l>
	  <l>niyatagrahaṇā loke śaktayas tās tathāśrayaiḥ</l></lg>
	  <lg xml:id="VāPa.3.7.12"><l>indriyārthamanaḥkartṛ- saṃbandhaḥ sādhanaṃ kva cit</l>
	  <l>yad yadā yadanugrāhi tat tadā tatra sādhanam</l></lg>
	  <lg xml:id="VāPa.3.7.13"><l>svaśabdair abhidhāne tu sa dharmonābhidhīyate</l>
	  <l>vibhaktyādibhir evāsāv upakāraḥ pratīyate</l></lg>
	  <lg xml:id="VāPa.3.7.14"><l>nimittabhāvo bhāvānām upakārārtham āśritaḥ</l>
	  <l>natir āvarjanety evaṃ siddhaḥ sādhanam iṣyate</l></lg>
	  <lg xml:id="VāPa.3.7.15"><l>sa tebhyo vyatirikto vā teṣām ātmaiva vā tathā</l>
	  <l>vyatirekam upāśritya sādhanatvena kalpyate</l></lg>
	  <lg xml:id="VāPa.3.7.16"><l>saṃdarśanaṃ prārthanāyāṃ vyavasāye tv anantarā</l>
	  <l>vyavasāyas tathārambhe sādhanatvāya kalpate</l></lg>
	  <lg xml:id="VāPa.3.7.17"><l>pūrvasmin yā kriyā saiva parasmin sādhanaṃ matā</l>
	  <l>saṃdarśane tu caitanyaṃ viśiṣṭaṃ sādhanaṃ viduḥ</l></lg>
	  <lg xml:id="VāPa.3.7.18"><l>niṣpattimātre kartṛtvaṃ sarvatraivāsti kārake</l>
	  <l>vyāpārabhedāpekṣāyāṃ karaṇatvādisaṃbhavaḥ</l></lg>
	  <lg xml:id="VāPa.3.7.19"><l>putrasya janmani yathā pitroḥ kartṛtvam ucyate</l>
	  <l>ayam asyām iyaṃ tv asmād iti bhedo vivakṣayā</l></lg>
	  <lg xml:id="VāPa.3.7.20"><l>guṇakriyāṇāṃ kartāraḥ kartrā nyakkṛtaśaktayaḥ</l>
	  <l>nyaktāyām api saṃpūrṇaiḥ svair vyāpāraiḥ samanvitāḥ</l></lg>
	  <lg xml:id="VāPa.3.7.21"><l>karaṇatvādibhir jñātāḥ kriyābhedānupātibhiḥ</l>
	  <l>svātantryam uttaraṃ labdhvā pradhāne yānti kartṛtām</l></lg>
	  <lg xml:id="VāPa.3.7.22"><l>yathā rājñā niyukteṣu yoddhṛtvaṃ yoddhṛṣu sthitam</l>
	  <l>teṣu vṛttau tu labhate rājā jayaparājayau</l></lg>
	  <lg xml:id="VāPa.3.7.23"><l>tathā kartrā niyukteṣu sarveṣv ekārthakāriṣu</l>
	  <l>kartṛtvaṃ karaṇatvāder uttaraṃ na virudhyate</l></lg>
	  <lg xml:id="VāPa.3.7.24"><l>anāśrite tu vyāpāre nimittaṃ hetur iṣyate</l>
	  <l>āśritāvadhibhāvaṃ tu lakṣaṇe lakṣaṇaṃ viduḥ</l></lg>
	  <lg xml:id="VāPa.3.7.25"><l>dravyādiviṣayo hetuḥ kārakaṃ niyatakriyam</l>
	  <l>kartā kartrantarāpekṣaḥ kriyāyāṃ hetur iṣyate</l></lg>
	  <lg xml:id="VāPa.3.7.26"><l>kriyāyai karaṇaṃ tasya dṛṣṭaḥ pratinidhis tathā</l>
	  <l>hetvarthā tu kriyā tasmān na sa pratinidhīyate</l></lg>
	  <lg xml:id="VāPa.3.7.27"><l>prātilomyānulomyābhyāṃ hetur arthasya sādhakaḥ</l>
	  <l>tādarthyam ānulomyena hetutvānugataṃ tu tat</l></lg>
	  <lg xml:id="VāPa.3.7.28"><l>sarvatra sahajā śaktir yāvaddravyam avasthitā</l>
	  <l>kriyākāle tv abhivyakter āśrayād upakāriṇī</l></lg>
	  <lg xml:id="VāPa.3.7.29"><l>kuḍyasyāvaraṇe śaktir asyādīnāṃ vidāraṇe</l>
	  <l>sarvadā sa tu san dharmaḥ kriyākāle nirūpyate</l></lg>
	  <lg xml:id="VāPa.3.7.30"><l>svāṅgasaṃyoginaḥ pāśā daityānāṃ vāruṇā yathā</l>
	  <l>vyajyante vijigīṣūṇāṃ dravyāṇāṃ śaktayas tathā</l></lg>
	  <lg xml:id="VāPa.3.7.31"><l>taikṣṇyagauravakāṭhinya- saṃsthānaiḥ svair asir yadā</l>
	  <l>chedyaṃ prati vyāpriyate śaktimān gṛhyate tadā</l></lg>
	  <lg xml:id="VāPa.3.7.32"><l>prāṅ nimittāntarodbhūtaṃ kriyāyāḥ kaiś cid iṣyate</l>
	  <l>sādhanaṃ sahajaṃ kaiś cit kriyānyaiḥ pūrvam iṣyate</l></lg>
	  <lg xml:id="VāPa.3.7.33"><l>pravṛttir eva prathamaṃ kva cid apy anapāśritā</l>
	  <l>śaktīr ekādhikaraṇe srotovad apakarṣati</l></lg>
	  <lg xml:id="VāPa.3.7.34"><l>apūrvaṃ kālaśaktiṃ vā kriyāṃ vā kālam eva vā</l>
	  <l>tam evamlaksanam bhāvam ke cid āhuh katham ca na</l></lg>
	  <lg xml:id="VāPa.3.7.35"><l>nityāḥ ṣaṭ śaktayo+anyeṣāṃ bhedābhedasamanvitāḥ</l>
	  <l>kriyāsaṃsiddhaye+artheṣu jātivat samavasthitāḥ</l></lg>
	  <lg xml:id="VāPa.3.7.36"><l>dravyākārādibhedena tāś cāparimitā iva</l>
	  <l>dṛśyante tattvam āsāṃ tu ṣaṭ śaktīr nātivartate</l></lg>
	  <lg xml:id="VāPa.3.7.37"><l>nimittabhedād ekaiva bhinnā śaktiḥ pratīyate</l>
	  <l>ṣoḍhā kartṛtvam evāhus tatpravṛtter nibandhanam</l></lg>
	  <lg xml:id="VāPa.3.7.38"><l>tattve vā vyatireke vā vyatiriktaṃ tad ucyate</l>
	  <l>śabdapramāṇako lokaḥ sa śāstreṇānugamyate</l></lg>
	  <lg xml:id="VāPa.3.7.39"><l>paramārthe tu naikatvaṃ pṛthaktvād bhinnalakṣaṇam</l>
	  <l>pṛthaktvaikatvarūpeṇa tattvam eva prakāśate</l></lg>
	  <lg xml:id="VāPa.3.7.40"><l>yat pṛthaktvam asaṃdigdhaṃ tad ekatvān na bhidyate</l>
	  <l>yad ekatvam asaṃdigdhaṃ tat pṛthaktvān na bhidyate</l></lg>
	  <lg xml:id="VāPa.3.7.41"><l>dyauḥ kṣamā vāyur ādityaḥ sāgarāḥ sarito diśaḥ</l>
	  <l>antaḥkaraṇatattvasya bhāgā bahir avasthitāḥ</l></lg>
	  <lg xml:id="VāPa.3.7.42"><l>kālavicchedarūpeṇa tad evaikam avasthitam</l>
	  <l>sa hy apūrvāparo bhāvaḥ kramarūpeṇa lakṣyate</l></lg>
	  <lg xml:id="VāPa.3.7.43"><l>dṛṣṭo hy avyatireke+api vyatireko+anvaye +asati</l>
	  <l>vṛkṣādyarthānvayas tasmād vibhaktyartho+anya iṣyate</l></lg>
	  <lg xml:id="VāPa.3.7.44"><l>sāmānyaṃ kārakaṃ tasya saptādyā bhedayonayaḥ</l>
	  <l>ṣaṭ karmākhyādibhedena śeṣabhedas tu saptamī</l></lg>
	  <div type="adhikāra">
	    <head>karmādhikāraḥ</head>
	    <lg xml:id="VāPa.3.7.45"><l>nirvartyaṃ ca vikāryaṃ ca prāpyaṃ ceti tridhā matam</l>
	    <l>tatrepsitatamaṃ karma caturdhānyat tu kalpitam</l></lg>
	    <lg xml:id="VāPa.3.7.46"><l>audāsīnyena yat prāpyaṃ yac ca kartur anīpsitam</l>
	    <l>saṃjñāntarair anākhyātaṃ yad yac cāpy anyapūrvakam</l></lg>
	    <lg xml:id="VāPa.3.7.47"><l>satī vāvidyamānā vā prakṛtiḥ pariṇāminī</l>
	    <l>yasya nāśriyate tasya nirvartyatvaṃ pracakṣate</l></lg>
	    <lg xml:id="VāPa.3.7.48"><l>prakṛtes tu vivakṣāyāṃ vikāryaṃ kaiś cid anyathā</l>
	    <l>nirvartyaṃ ca vikāryaṃ ca karma śāstre pradarśitam</l></lg>
	    <lg xml:id="VāPa.3.7.49"><l>yad asaj jāyate sad vā janmanā yat prakāśyate</l>
	    <l>tan nirvartyaṃ vikāryaṃ ca karma dvedhā vyavasthitam</l></lg>
	    <lg xml:id="VāPa.3.7.50"><l>prakṛtyucchedasaṃbhūtaṃ kiṃ cit kāṣṭhādibhasmavat</l>
	    <l>kiṃ cid guṇāntarotpattyā suvarṇādivikāravat</l></lg>
	    <lg xml:id="VāPa.3.7.51"><l>kriyākṛtā viśeṣāṇāṃ siddhir yatra na gamyate</l>
	    <l>darśanād anumānād vā tat prāpyam iti kathyate</l></lg>
	    <lg xml:id="VāPa.3.7.52"><l>viśeṣalābhaḥ sarvatra vidyate darśanādibhiḥ</l>
	    <l>keṣāṃ cit tadabhivyakti- siddhir dṛṣṭiviṣādiṣu</l></lg>
	    <lg xml:id="VāPa.3.7.53"><l>ābhāsopagamo vyaktiḥ soḍhatvam iti karmaṇaḥ</l>
	    <l>viśeṣāḥ prāpyamāṇasya kriyāsiddhau vyavasthitāḥ</l></lg>
	    <lg xml:id="VāPa.3.7.54"><l>nirvartyādiṣu tat pūrvam anubhūya svatantratām</l>
	    <l>kartrantarāṇāṃ vyāpāre karma saṃpadyate tataḥ</l></lg>
	    <lg xml:id="VāPa.3.7.55"><l>tadvyāpāraviveke+api svavyāpāre vyavasthitam</l>
	    <l>karmāpadiṣṭāāllabhate kva cic chāstrāśrayān vidhīn</l></lg>
	    <lg xml:id="VāPa.3.7.56"><l>nivṛttapreṣaṇaṃ karma svakriyāvayave sthitam</l>
	    <l>nivartamāne karmatve sve kartṛtve+avatiṣṭhate</l></lg>
	    <lg xml:id="VāPa.3.7.57"><l>tāni dhātvantarāṇy eva pacisidhyativad viduḥ</l>
	    <l>bhede+api tulyarūpatvād ekatvaparikalpanā</l></lg>
	    <lg xml:id="VāPa.3.7.58"><l>ekadeśe samūhe ca vyāpārāṇāṃ pacādayaḥ</l>
	    <l>svabhāvataḥ pravartante tulyarūpasamanvitāḥ</l></lg>
	    <lg xml:id="VāPa.3.7.59"><l>nyagbhāvanā nyagbhavanaṃ ruhau śuddhe pratīyate</l>
	    <l>nyagbhāvanā nyagbhavanaṃ ṇyante+api pratipadyate</l></lg>
	    <lg xml:id="VāPa.3.7.60"><l>avasthāṃ pañcamīm āhur ṇyante tāṃ karmakartari</l>
	    <l>nivṛttapreṣaṇād dhātoḥ prākṛte+arthe ṇij ucyate</l></lg>
	    <lg xml:id="VāPa.3.7.61"><l>bravīti pacater arthaṃ sidhyatir na vinā ṇicā</l>
	    <l>sa ṇyantaḥ pacater arthe prākṛte vyavatiṣṭhate</l></lg>
	    <lg xml:id="VāPa.3.7.62"><l>keṣāṃ cid devadattāder vyāpāro yaḥ sakarmake</l>
	    <l>sa vinā devadattādeḥ kaṭādiṣu vivakṣyate</l></lg>
	    <lg xml:id="VāPa.3.7.63"><l>nivṛttapreṣaṇaṃ karma svasya kartuḥ prayojakam</l>
	    <l>preṣaṇāntarasaṃbandhe ṇyante lenābhidhīyate</l></lg>
	    <lg xml:id="VāPa.3.7.64"><l>sadṛśādiṣu yat karma- kartṛtvaṃ pratipadyate</l>
	    <l>āpattyāpādane tatra viṣayatvaṃ prati kriye</l></lg>
	    <lg xml:id="VāPa.3.7.65"><l>kutaś cid āhṛtya padam evaṃ ca parikalpane</l>
	    <l>karmasthabhāvakatvaṃ syād darśanādyabhidhāyinām</l></lg>
	    <lg xml:id="VāPa.3.7.66"><l>viśeṣadarśanaṃ yatra kriyā tatra vyavasthitā</l>
	    <l>kriyāvyavasthā tv anyeṣāṃ śabdair eva prakāśyate</l></lg>
	    <lg xml:id="VāPa.3.7.67"><l>kālabhāvādhvadeśānām antarbhūtakriyāntaraiḥ</l>
	    <l>sarvair akarmakair yoge karmatvam upajāyate</l></lg>
	    <lg xml:id="VāPa.3.7.68"><l>ādhāratvam iva prāptās te punar dravyakarmasu</l>
	    <l>kālādayo bhinnakakṣyaṃ yānti karmatvam uttaram</l></lg>
	    <lg xml:id="VāPa.3.7.69"><l>atas taiḥ karmabhir dhātur yukto+adravyair akarmakaḥ</l>
	    <l>lasya karmaṇi bhāve ca nimittatvāya kalpate</l></lg>
	    <lg xml:id="VāPa.3.7.70"><l>sarvaṃ cākathitaṃ karma bhinnakakṣyaṃ pratīyate</l>
	    <l>dhātvarthoddeśabhedena tan nepsitatamaṃ kila</l></lg>
	    <lg xml:id="VāPa.3.7.71"><l>pradhānakarma kathitaṃ yat kriyāyāḥ prayojakam</l>
	    <l>tatsiddhaye kriyāyuktam anyat tv akathitaṃ smṛtam</l></lg>
	    <lg xml:id="VāPa.3.7.72"><l>duhyādivan nayatyādau karmatvam akathāśrayam</l>
	    <l>ākhyātānupayoge tu niyamāc cheṣa iṣyate</l></lg>
	    <lg xml:id="VāPa.3.7.73"><l>antarbhūtaṇijarthānāṃ duhyādīnāṃ ṇijantavat</l>
	    <l>siddhaṃ pūrveṇa karmatvaṃ ṇijantaniyamas tathā</l></lg>
	    <lg xml:id="VāPa.3.7.74"><l>karaṇasya svakakṣyāyāṃ na prakarṣāśrayo yathā</l>
	    <l>karmaṇo+api svakakṣyāyāṃ na syād atiśayas tathā</l></lg>
	    <lg xml:id="VāPa.3.7.75"><l>karmaṇas tv āptum iṣṭatva āśrite+atiśayo yataḥ</l>
	    <l>āśrīyate tato+atyantaṃ bhedaḥ pūrveṇa karmaṇā</l></lg>
	    <lg xml:id="VāPa.3.7.76"><l>ṇijante ca yathā kartā sakriyaḥ san prayujyate</l>
	    <l>na duhyādau tathā kartā niṣkriyo+api prayujyate</l></lg>
	    <lg xml:id="VāPa.3.7.77"><l>bhedavākyaṃ tu yan ṇyante nīduhiprakṛtau ca yat</l>
	    <l>śabdāntaratvān naivāsti saṃsparśas tasya dhātunā</l></lg>
	    <lg xml:id="VāPa.3.7.78"><l>yathaivaikam apādānaṃ śāstre bhedena darśitam</l>
	    <l>tathaikam eva karmāpi bhedena pratipāditam</l></lg>
	    <lg xml:id="VāPa.3.7.79"><l>nirvartyo vā vikāryo vā prāpyo vā sādhanāśrayaḥ</l>
	    <l>kriyāṇām eva sādhyatvāt siddharūpo+abhidhīyate</l></lg>
	    <lg xml:id="VāPa.3.7.80"><l>ahiteṣu yathā laulyāt kartur icchopajāyate</l>
	    <l>viṣādiṣu bhayādibhyas tathaivāsau pravartate</l></lg>
	    <lg xml:id="VāPa.3.7.81"><l>pradhānetarayor yatra dravyasya kriyayoḥ pṛthak</l>
	    <l>śaktir guṇāśrayā tatra pradhānam anurudhyate</l></lg>
	    <lg xml:id="VāPa.3.7.82"><l>pradhānaviṣayā śaktiḥ pratyayenābhidhīyate</l>
	    <l>yadā guṇe tadā tadvad anuktāpi prakāśate</l></lg>
	    <lg xml:id="VāPa.3.7.83"><l>pacāv anuktaṃ yat karma ktvānte bhāvābhidhāyini</l>
	    <l>bhujau śaktyantare+apy ukte tat taddharma prakāśate</l></lg>
	    <lg xml:id="VāPa.3.7.84"><l>iṣeś ca gamisaṃsparśād grāme yo lo vidhīyate</l>
	    <l>tatreṣiṇaiva nirbhogaḥ kriyate gamikarmaṇaḥ</l></lg>
	    <lg xml:id="VāPa.3.7.85"><l>paktvā bhujyata ity atra keṣāṃ cin na vyapekṣate</l>
	    <l>odanaṃ pacatiḥ so+asāv anumānāt pratīyate</l></lg>
	    <lg xml:id="VāPa.3.7.86"><l>tathābhiniviśau karma yat tiṅante +abhidhīyate</l>
	    <l>ktvānte+adhikaraṇatve+api na tatrecchanti saptamīm</l></lg>
	    <lg xml:id="VāPa.3.7.87"><l>yan nirvṛttāśrayaṃ karma prāpter apracitaṃ punaḥ</l>
	    <l>bhakṣyādiviṣayāpattyā bhidyamānaṃ tad īpsitam</l></lg>
	    <lg xml:id="VāPa.3.7.88"><l>dhātor arthāntare vṛtter dhātvarthenopasaṃgrahāt</l>
	    <l>prasiddher avivakṣātaḥ karmaṇo+akarmikā kriyā</l></lg>
	    <lg xml:id="VāPa.3.7.89"><l>bhedā ya ete catvāraḥ sāmānyena pradarśitāḥ</l>
	    <l>te nimittādibhedena bhidyante bahudhā punaḥ</l></lg> <trailer>iti karmādhikāraḥ</trailer>
	  </div>
	  <div type="adhikāra">
	    <head>karaṇādhikāraḥ</head>
	    <lg xml:id="VāPa.3.7.90"><l>kriyāyāḥ pariniṣpattir yadvyāpārād anantaram</l>
	    <l>vivakṣyate yadā tatra karaṇatvaṃ tadā smṛtam</l></lg>
	    <lg xml:id="VāPa.3.7.91"><l>vastutas tad anirdeśyaṃ na hi vastu vyavasthitam</l>
	    <l>sthālyā pacyata ity eṣā vivakṣā dṛśyate yataḥ</l></lg>
	    <lg xml:id="VāPa.3.7.92"><l>karaṇeṣu tu saṃskāram ārabhante punaḥ punaḥ</l>
	    <l>viniyogaviśeṣāṃś ca pradhānasya prasiddhaye</l></lg>
	    <lg xml:id="VāPa.3.7.93"><l>svakakṣyāsu prakarṣaś ca karaṇānāṃ na vidyate</l>
	    <l>āśritātiśayatvaṃ tu paratas tatra lakṣaṇam</l></lg>
	    <lg xml:id="VāPa.3.7.94"><l>svātantrye+api prayoktāra ārād evopakurvate</l>
	    <l>karaṇena hi sarveṣāṃ vyāpāro vyavadhīyate</l></lg>
	    <lg xml:id="VāPa.3.7.95"><l>kriyāsiddhau prakarṣo+ayaṃ nyagbhāvas tv eva kartari</l>
	    <l>siddhau satyāṃ hi sāmānyaṃ sādhakatvaṃ prakṛṣyate</l></lg>
	    <lg xml:id="VāPa.3.7.96"><l>asyādīnāṃ tu kartṛtve taikṣṇyādi karaṇaṃ viduḥ</l>
	    <l>taikṣṇyādīnāṃ svatantratve dvedhātmā vyavatiṣṭhate</l></lg>
	    <lg xml:id="VāPa.3.7.97"><l>ātmabhede+api saty evam eko+arthaḥ sa tathā sthitaḥ</l>
	    <l>tadāśrayatvād bhede+api kartṛtvaṃ bādhakaṃ tataḥ</l></lg>
	    <lg xml:id="VāPa.3.7.98"><l>yathā ca saṃnidhānena karaṇatvaṃ pratīyate</l>
	    <l>tathaivāsaṃnidhāne+api kriyāsiddheḥ pratīyate</l></lg>
	    <lg xml:id="VāPa.3.7.99"><l>stokasya vābhinirvṛtter anirvṛtteś ca tasya vā</l>
	    <l>prasiddhiṃ karaṇatvasya stokādīnāṃ pracakṣate</l></lg>
	    <lg xml:id="VāPa.3.7.100"><l>dharmāṇāṃ tadvatā bhedād abhedāc ca viśiṣyate</l>
	    <l>kriyāvadher avaccheda- viśeṣād bhidyate yathā</l></lg> <trailer>iti karaṇādhikāraḥ</trailer>
	  </div>
	  <div type="adhikāra">
	    <head>kartradhikāraḥ</head>
	    <lg xml:id="VāPa.3.7.101"><l>prāg anyataḥ śaktilābhān nyagbhāvāpādanād api</l>
	    <l>tadadhīnapravṛttitvāt pravṛttānāṃ nivartanāt</l></lg>
	    <lg xml:id="VāPa.3.7.102"><l>adṛṣṭatvāt pratinidheḥ praviveke ca darśanāt</l>
	    <l>ārād apy upakāritve svātantryaṃ kartur ucyate</l></lg>
	    <lg xml:id="VāPa.3.7.103"><l>dharmair abhyuditaiḥ śabde niyamo na tu vastuni</l>
	    <l>kartṛdharmavivakṣāyāṃ śabdāt kartā pratīyate</l></lg>
	    <lg xml:id="VāPa.3.7.104"><l>ekasya buddhyavasthābhir bhede ca parikalpite</l>
	    <l>kartṛtvaṃ karaṇatvaṃ ca karmatvaṃ copajāyate</l></lg>
	    <lg xml:id="VāPa.3.7.105"><l>utpatteḥ prāg asadbhāvo buddhyavasthānibandhanaḥ</l>
	    <l>aviśiṣṭaḥ satānyena kartā bhavati janmanaḥ</l></lg>
	    <lg xml:id="VāPa.3.7.106"><l>kāraṇaṃ kāryabhāvena yadā vāvyavatiṣṭhate</l>
	    <l>kāryaśabdaṃ tadā labdhvā kāryatvenopajāyate</l></lg>
	    <lg xml:id="VāPa.3.7.107"><l>yathāheḥ kuṇḍalībhāvo vyagrāṇāṃ vā samagratā</l>
	    <l>tathaiva janmarūpatvaṃ satām eke pracakṣate</l></lg>
	    <lg xml:id="VāPa.3.7.108"><l>vibhaktayoni yat kāryaṃ kāraṇebhyaḥ pravartate</l>
	    <l>svā jātir vyaktirūpeṇa tasyāpi vyavatiṣṭhate</l></lg>
	    <lg xml:id="VāPa.3.7.109"><l>bhāveṣv eva padanyāsaḥ prajñāyā vāca eva vā</l>
	    <l>nāstīty apy apade nāsti na ca sad bhidyate tataḥ</l></lg>
	    <lg xml:id="VāPa.3.7.110"><l>buddhiśabdau pravartete yathābhūteṣu vastuṣu</l>
	    <l>teṣām anyena tattvena vyavahāro na vidyate</l></lg>
	    <lg xml:id="VāPa.3.7.111"><l>ākāśasya yathā bhedaś chāyāyāś calanaṃ yathā</l>
	    <l>janmanāśāv abhede+api tathā kaiś cit prakalpitau</l></lg>
	    <lg xml:id="VāPa.3.7.112"><l>yathaivākāśanāstitvam asan mūrtinirūpitam</l>
	    <l>tathaiva mūrtināstitvam asadākāśaniśrayam</l></lg>
	    <lg xml:id="VāPa.3.7.113"><l>yathā tadarthair vyāpāraiḥ kriyātmā vyapadiśyate</l>
	    <l>abhedagrahaṇād eṣa kāryakāraṇayoḥ kramaḥ</l></lg>
	    <lg xml:id="VāPa.3.7.114"><l>vikāro janmanaḥ kartā prakṛtir veti saṃśaye</l>
	    <l>bhidyate pratipattṭṇāṃ darśanaṃ liṅgadarśanaiḥ</l></lg>
	    <lg xml:id="VāPa.3.7.115"><l>kḷpi saṃpadyamāne yā caturthī sā vikārataḥ</l>
	    <l>suvarṇapiṇḍe prakṛtau vacanaṃ kuṇḍalāśrayam</l></lg>
	    <lg xml:id="VāPa.3.7.116"><l>vākye saṃpadyateḥ kartā saṅghaś cvyantasya kathyate</l>
	    <l>vṛttau saṅghībhavantīti brāhmaṇānāṃ svatantratā</l></lg>
	    <lg xml:id="VāPa.3.7.117"><l>atvaṃ saṃpadyate yas tvaṃ na tasmin yuṣmadāśrayā</l>
	    <l>pravṛttiḥ puruṣasyāsti prākṛtaḥ sa vidhīyate</l></lg>
	    <lg xml:id="VāPa.3.7.118"><l>pūrvāvasthām avijahat saṃspṛśan dharmam uttaram</l>
	    <l>saṃmūrchita ivārthātmā jāyamāno+abhidhīyate</l></lg>
	    <lg xml:id="VāPa.3.7.119"><l>savyāpārataraḥ kaś cit kva cid dharmaḥ pratīyate</l>
	    <l>saṃsṛjyante ca bhāvānāṃ bhedavatyo+api śaktayaḥ</l></lg>
	    <lg xml:id="VāPa.3.7.120"><l>viparītārthavṛttitvaṃ puruṣasya viparyaye</l>
	    <l>gamyeta sādhanaṃ hy atra savyāpāraṃ pratīyate</l></lg>
	    <lg xml:id="VāPa.3.7.121"><l>tvam anyo bhavasīty eṣā tatra syāt parikalpanā</l>
	    <l>rājñi bhṛtyatvamāpanne yathā tadvad gatir bhavet</l></lg>
	    <lg xml:id="VāPa.3.7.122"><l>saṃbhāvanāt kriyāsiddhau kartṛtvena samāśritaḥ</l>
	    <l>kriyāyām ātmasādhyāyāṃ sādhanānāṃ prayojakaḥ</l></lg>
	    <lg xml:id="VāPa.3.7.123"><l>prayogamātre nyagbhāvaṃ svātantryād eva niśritaḥ</l>
	    <l>aviśiṣṭo bhavaty anyaiḥ svatantrair muktasaṃśayaiḥ</l></lg>
	    <lg xml:id="VāPa.3.7.124"><l>nimittebhyaḥ pravartante sarva eva svabhūtaye</l>
	    <l>abhiprāyānurodho+api svārthasyaiva prasiddhaye</l></lg> <trailer>iti kartradhikāraḥ</trailer>
	  </div>
	  <div type="adhikāra">
	    <head>hetvadhikāraḥ</head>
	    <lg xml:id="VāPa.3.7.125"><l>preṣaṇādhyeṣaṇe kurvaṃs tatsamarthāni cācaran</l>
	    <l>kartaiva vihitāṃ śāstre hetusaṃjñāṃ prapadyate</l></lg>
	    <lg xml:id="VāPa.3.7.126"><l>dravyamātrasya tu praiṣe pṛcchyāder loḍ vidhīyate</l>
	    <l>sakriyasya prayogas tu yadā sa viṣayo ṇicaḥ</l></lg>
	    <lg xml:id="VāPa.3.7.127"><l>guṇakriyāyāṃ svātantryāt preṣaṇe karmatāṃ gataḥ</l>
	    <l>niyamāt karmasaṃjñāyāḥ svadharmeṇābhidhīyate</l></lg>
	    <lg xml:id="VāPa.3.7.128"><l>kriyāyāḥ prerakaṃ karma hetuḥ kartuḥ prayojakaḥ</l>
	    <l>karmārthā ca kriyotpatti- saṃskārapratipattibhiḥ</l></lg> <trailer>iti hetvadhikāraḥ </trailer>
	  </div>
	  <div type="adhikāra">
	    <head>saṃpradānādhikāraḥ</head>
	    <lg xml:id="VāPa.3.7.129"><l>anirākaraṇāt kartus tyāgāṅgaṃ karmaṇepsitam</l>
	    <l>preraṇānumatibhyāṃ ca labhate saṃpradānatām</l></lg>
	    <lg xml:id="VāPa.3.7.130"><l>hetutve karmasaṃjñāyāṃ śeṣatve vāpi kārakam</l>
	    <l>rucyarthādiṣu śāstreṇa saṃpradānākhyam ucyate</l></lg>
	    <lg xml:id="VāPa.3.7.131"><l>bhedasya ca vivakṣāyāṃ pūrvāṃ pūrvāṃ kriyāṃ prati</l>
	    <l>parasyāṅgasya karmatvān na kriyāgrahaṇaṃ kṛtam</l></lg>
	    <lg xml:id="VāPa.3.7.132"><l>kriyāṇāṃ samudāye tu yadaikatvaṃ vivakṣitam</l>
	    <l>tadā karma kriyāyogāt svākhyayaivopacaryate</l></lg>
	    <lg xml:id="VāPa.3.7.133"><l>bhedābhedavivakṣā ca svabhāvena vyavasthitā</l>
	    <l>tasmād gatyarthakarmatve vyabhicāro na dṛśyate</l></lg>
	    <lg xml:id="VāPa.3.7.134"><l>vikalpenaiva sarvatra saṃjñe syātām ubhe yadi</l>
	    <l>ārambheṇa na yogasya pratyākhyānaṃ samaṃ bhavet</l></lg>
	    <lg xml:id="VāPa.3.7.135"><l>tyāgarūpaṃ prahātavye prāpye saṃsargadarśanam</l>
	    <l>āsthitaṃ karma yat tatra dvairūpyaṃ bhajate kriyā</l></lg> <trailer>iti saṃpradānādhikāraḥ</trailer>
	  </div>
	  <div type="adhikāra">
	    <head>apādānādhikāraḥ</head>
	    <lg xml:id="VāPa.3.7.136"><l>nirdiṣṭaviṣayaṃ kiṃ cid upāttaviṣayaṃ tathā</l>
	    <l>apekṣitakriyaṃ ceti tridhāpādānam ucyate</l></lg>
	    <lg xml:id="VāPa.3.7.137"><l>saṃyogabhedād bhinnātmā gamir eva bhramir yathā</l>
	    <l>dhruvāvadhir apāyo+api samavetas tathādhruve</l></lg>
	    <lg xml:id="VāPa.3.7.138"><l>dravyasvabhāvo na dhrauvyam iti sūtre pratīyate</l>
	    <l>apāyaviṣayaṃ dhrauvyaṃ yat tu tāvad vivakṣitam</l></lg>
	    <lg xml:id="VāPa.3.7.139"><l>saraṇe devadattasya dhrauvyaṃ pāte tu vājinaḥ</l>
	    <l>āviṣṭaṃ yad apāyena tasyādhrauvyaṃ pracakṣate</l></lg>
	    <lg xml:id="VāPa.3.7.140"><l>ubhāv apy adhruvau meṣau yady apy ubhayakarmaje</l>
	    <l>vibhāge pravibhakte tu kriye tatra vivakṣite</l></lg>
	    <lg xml:id="VāPa.3.7.141"><l>meṣāntarakriyāpekṣam avadhitvaṃ pṛthak pṛthak</l>
	    <l>meṣayoḥ svakriyāpekṣaṃ kartṛtvaṃ ca pṛthak pṛthak</l></lg>
	    <lg xml:id="VāPa.3.7.142"><l>abhedena kriyaikā tu dvisādhyā ced vivakṣitā</l>
	    <l>meṣāv apāye kartārau yady anyo vidyate+avadhiḥ</l></lg>
	    <lg xml:id="VāPa.3.7.143"><l>gatir vinā tv avadhinā nāpāya iti gamyate</l>
	    <l>vṛkṣasya parṇaṃ patatīty evaṃ bhāṣye nidarśitam</l></lg>
	    <lg xml:id="VāPa.3.7.144"><l>bhedābhedau pṛthagbhāvaḥ sthitiś ceti virodhinaḥ</l>
	    <l>yugapan na vivakṣyante sarve dharmā balāhake</l></lg>
	    <lg xml:id="VāPa.3.7.145"><l>dhanuṣā vidhyatīty atra vināpāyavivakṣayā</l>
	    <l>karaṇatvaṃ yato nāsti tasmāt tad ubhayaṃ saha</l></lg>
	    <lg xml:id="VāPa.3.7.146"><l>ekaiva vā satī śaktir dvirūpā vyavatiṣṭhate</l>
	    <l>nimittaṃ saṃjñayos tatra parayā bādhyate+aparā</l></lg>
	    <lg xml:id="VāPa.3.7.147"><l>nirdhāraṇe vibhakte yo bhītrādīnāṃ ca yo vidhiḥ</l>
	    <l>upāttāpekṣitāpāyaḥ so+abudhapratipattaye</l></lg> <trailer>ity apādānādhikāraḥ</trailer>
	  </div>
	  <div type="adhikāra">
	    <head>adhikaraṇādhikāraḥ</head>
	    <lg xml:id="VāPa.3.7.148"><l> kartṛkarmavyavahitām asākṣād dhārayat kriyām</l>
	    <l>upakurvat kriyāsiddhau śāstre+adhikaraṇaṃ smṛtam</l></lg>
	    <lg xml:id="VāPa.3.7.149"><l>upaśleṣasya cābhedas tilākāśakaṭādiṣu</l>
	    <l>upakārās tu bhidyante saṃyogisamavāyinām</l></lg>
	    <lg xml:id="VāPa.3.7.150"><l>avināśo gurutvasya pratibandhe svatantratā</l>
	    <l>digviśeṣād avaccheda ityādyā bhedahetavaḥ</l></lg>
	    <lg xml:id="VāPa.3.7.151"><l>ākāśam eva keṣāṃ cid deśabhedaprakalpanāt</l>
	    <l>ādhāraśaktiḥ prathamā sarvasaṃyogināṃ matā</l></lg>
	    <lg xml:id="VāPa.3.7.152"><l>idam atreti bhāvānām abhāvān na prakalpate</l>
	    <l>vyapadeśas tam ākāśa- nimittaṃ saṃpracakṣate</l></lg>
	    <lg xml:id="VāPa.3.7.153"><l>kālāt kriyā vibhajyanta ākāśāt sarvamūrtayaḥ</l>
	    <l>etāvāṃś caiva bhedo+ayam abhedopanibandhanaḥ</l></lg>
	    <lg xml:id="VāPa.3.7.154"><l>yady apy upavasir deśa- viśeṣam anurudhyate</l>
	    <l>śabdapravṛttidharmāt tu kālam evāvalambate</l></lg>
	    <lg xml:id="VāPa.3.7.155"><l>vasatāv aprayukte+api deśo+adhikaraṇaṃ tataḥ</l>
	    <l>aprayuktaṃ trirātrādi karma copavasau smṛtam</l></lg> <trailer>ity adhikaraṇādhikāraḥ</trailer>
	  </div>
	  <div type="adhikāra">
	    <head>śeṣādhikāraḥ</head>
	    <lg xml:id="VāPa.3.7.156"><l>saṃbandhaḥ kārakebhyo+anyaḥ kriyākārakapūrvakaḥ</l>
	    <l>śrutāyām aśrutāyāṃ vā kriyāyāṃ so+abhidhīyate</l></lg>
	    <lg xml:id="VāPa.3.7.157"><l>dviṣṭho+apy asau parārthatvād guṇeṣu vyatiricyate</l>
	    <l>tatrābhidhīyamānaḥ san pradhāne+apy upayujyate</l></lg>
	    <lg xml:id="VāPa.3.7.158"><l>nimittaniyamaḥ śabdāt saṃbandhasya na gṛhyate</l>
	    <l>karmapravacanīyais tu sa viśeṣo+avarudhyate</l></lg>
	    <lg xml:id="VāPa.3.7.159"><l>sādhanair vyapadiṣṭe ca śrūyamāṇakriye punaḥ</l>
	    <l>proktā pratipadaṃ ṣaṣṭhī samāsasya nivṛttaye</l></lg>
	    <lg xml:id="VāPa.3.7.160"><l>niṣṭhāyāṃ karmaviṣayā ṣaṣthī ca pratiṣidhyate</l>
	    <l>śeṣalakṣaṇayā ṣaṣṭhyā samāsastatra neṣyate</l></lg>
	    <lg xml:id="VāPa.3.7.161"><l>anyena vyapadiṣṭasya yasyānyatropajāyate</l>
	    <l>vyatirekaḥ sa dharmau dvau labhate viṣayāntare</l></lg>
	    <lg xml:id="VāPa.3.7.162"><l>prādhānyaṃ svaguṇe labdhvā pradhāne yāti śeṣatām</l>
	    <l>sahayoge svayoge+ataḥ pradhānatvaṃ na hīyate</l></lg> <trailer>iti śeṣādhikāraḥ</trailer>
	  </div>
	  <div type="adhikāra">
	    <lg xml:id="VāPa.3.7.163"><l> siddhasyābhimukhībhāva- mātraṃ saṃbodhanaṃ viduḥ</l>
	    <l>prāptābhimukhyo hy arthātmā kriyāsu viniyujyate</l></lg>
	    <lg xml:id="VāPa.3.7.164"><l>saṃbodhanaṃ na vākyārtha iti pūrvebhya āgamaḥ</l>
	    <l>uddeśena vibhaktyarthā vākyārthāt samapoddhṛtāḥ</l></lg>
	    <lg xml:id="VāPa.3.7.165"><l>vibhaktyarthe+avyayībhāva- vacanād avasīyatām</l>
	    <l>anyo dravyād vibhaktyarthaḥ so+avyayenābhidhīyate</l></lg>
	    <lg xml:id="VāPa.3.7.166"><l>dravyaṃ tu yad yathābhūtaṃ tad atyantaṃ tathā bhavet</l>
	    <l>kriyāyoge+api tasyāsau dravyātmā nāpahīyate</l></lg>
	    <lg xml:id="VāPa.3.7.167"><l>tasmād yat karaṇaṃ dravyaṃ tat karma na punar bhavet</l>
	    <l>sarvasya vānyathābhāvas tasya dravyātmano bhavet</l></lg> <trailer>iti sādhanasamuddeśaḥ</trailer>
	  </div>
	</div>
	<div type="samuddeśa">
	  <head> 3.8: kriyāsamuddeśa</head>
	  <lg xml:id="VāPa.3.8.1"><l>yāvat siddham asiddhaṃ vā sādhyatvenābhidhīyate</l>
	  <l>āśritakramarūpatvāt tat kriyeti pratiyate</l></lg>
	  <lg xml:id="VāPa.3.8.2"><l>kāryakāraṇabhāvena dhvanatīty āśritakramaḥ</l>
	  <l>dhvaniḥ kramanivṛttau tu dhvanir ity eva kathyate</l></lg>
	  <lg xml:id="VāPa.3.8.3"><l>śvete śvetata ity etac chvetatvena prakāśate</l>
	  <l>āśritakramarūpatvād abhidhānaṃ pravartate</l></lg>
	  <lg xml:id="VāPa.3.8.4"><l>guṇabhūtair avayavaiḥ samūhaḥ kramajanmanām</l>
	  <l>buddhyā prakalpitābhedaḥ kriyeti vyapadiśyate</l></lg>
	  <lg xml:id="VāPa.3.8.5"><l>samūhaḥ sa tatbābhūtaḥ pratibhedam samūhisu</l>
	  <l>samāpyate tato bhede kālabhedasya saṃbhavaḥ</l></lg>
	  <lg xml:id="VāPa.3.8.6"><l>kramāt sadasatāṃ teṣām ātmāno na samūhinām</l>
	  <l>sadvastuviṣayair yānti saṃbandhaṃ cakṣurādibhiḥ</l></lg>
	  <lg xml:id="VāPa.3.8.7"><l>yathā gaur iti samghātaḥ sarvo nendriyagocaraḥ</l>
	  <l>bhāgaśas tūpalabdhasya buddhau rūpaṃ nirūpyate</l></lg>
	  <lg xml:id="VāPa.3.8.8"><l>indriyair anyathāprāptau bhedāmśopanipātibhiḥ</l>
	  <l>alātacakravad rūpaṃ kriyāṇāṃ parikalpyate</l></lg>
	  <lg xml:id="VāPa.3.8.9"><l>yathā ca bhāgāḥ pacater udakāsecanādayaḥ</l>
	  <l>udakāsecanādināṃ jñeyā bhāgās tathāpare</l></lg>
	  <lg xml:id="VāPa.3.8.10"><l>yaś cāpakarṣaparyantam anuprāptaḥ pratīyate</l>
	  <l>tatraikasmin kriyāśabdaḥ kevale na prayujyate</l></lg>
	  <lg xml:id="VāPa.3.8.11"><l>pūrvottarais tathā bhāgaiḥ samavasthāpitakramaḥ</l>
	  <l>ekaḥ so+apy asadadhyāsād ākhyātair abhidhīyate</l></lg>
	  <lg xml:id="VāPa.3.8.12"><l>kālānupāti yad rūpaṃ tad astīty anugamyate</l>
	  <l>paritas tu paricchinnaṃ bhāva ity eva kathyate</l></lg>
	  <lg xml:id="VāPa.3.8.13"><l>vyavahārasya siddhatvān na ceyaṃ guṇakalpanā</l>
	  <l>upacāro hi mukhyasya saṃbhavād avatiṣṭhate</l></lg>
	  <lg xml:id="VāPa.3.8.14"><l>āhitottaraśaktitvāt pratyekaṃ vā samūhinaḥ</l>
	  <l>anekarūpā lakṣyante kramavanta ivākramāḥ</l></lg>
	  <lg xml:id="VāPa.3.8.15"><l>anantaraṃ phalaṃ yasyāḥ kalpate tām kriyām viduḥ</l>
	  <l>pradhānabhūtāṃ tādarthyād anyāsāṃ tu tadākhyatā</l></lg>
	  <lg xml:id="VāPa.3.8.16 *"><l>*kriyāpravṛttau yo hetus tadarthaṃ yad viceṣṭitam</l>
	  <l>anapekṣya prayuñjīta gacchatīty avadhārayan</l></lg>
	  <lg xml:id="VāPa.3.8.17"><l>satsu pratyayarūpo+asau bhāvo yāvan na jāyate</l>
	  <l>tāvat pareṣāṃ rūpeṇa sādhyaḥ sann abhidhīyate</l></lg>
	  <lg xml:id="VāPa.3.8.18"><l>siddhe tu sādhanākāṅkṣā kṛtārthatvān nivartate</l>
	  <l>na kriyāvācināṃ tasmāt prayogas tatra vidyate</l></lg>
	  <lg xml:id="VāPa.3.8.19"><l>sa cāpūrvāparibhūta ekatvād akramātmakaḥ</l>
	  <l>pūrvāparāṇāṃ dharmeṇa tadarthenānugamyate</l></lg>
	  <lg xml:id="VāPa.3.8.20"><l>asan nivartate tasmād yat sat tad upalabhyate</l>
	  <l>tayoḥ sadasatoś cāsāv ātmaika iva gṛhyate</l></lg>
	  <lg xml:id="VāPa.3.8.21"><l>jātim anye kriyām āhur anekavyaktivartinīm</l>
	  <l>asādhyā vyaktirūpeṇa sā sādhyevopalabhyate</l></lg>
	  <lg xml:id="VāPa.3.8.22"><l>ante yā vā kriyābhāge jātiḥ saiva kriyā smṛtā</l>
	  <l>sā vyakter anuniṣpāde jāyamāneva gamyate</l></lg>
	  <lg xml:id="VāPa.3.8.23"><l>svavyāpāraviśiṣṭānām sattā vā, kartṛkarmanām</l>
	  <l>kriyā vyāpārabhedeṣu sattā vā samavāyinī</l></lg>
	  <lg xml:id="VāPa.3.8.24"><l>antye vātmani yā sattā sā kriyā kaiś cid iṣyate</l>
	  <l>bhāva eva hi dhātvartha ity avicchinna āgamaḥ</l></lg>
	  <lg xml:id="VāPa.3.8.25"><l>buddhiṃ tajjātim anye tu buddhisattām athāpare</l>
	  <l>pratyastarūpāṃ bhāveṣu kriyeti pratijānate</l></lg>
	  <lg xml:id="VāPa.3.8.26"><l>āvirbhāvatirobhāvau janmanāśau tathāparaiḥ</l>
	  <l>ṣaṭsu bhāvavikāreṣu kalpitau vyāvahārikau</l></lg>
	  <lg xml:id="VāPa.3.8.27"><l>tābhyāṃ sarvapravṛttīnām abhedenopasamgrahaḥ</l>
	  <l>janmaivāśritasārūpyaṃ sthitir ity abhidhīyate</l></lg>
	  <lg xml:id="VāPa.3.8.28 *"><l>*jāyamānān na janrnānyad vināśe+apy apadārthatā</l>
	  <l>ato bhāvavikāreṣu sattaikā vyavatiṣṭhate</l></lg>
	  <lg xml:id="VāPa.3.8.29"><l>*pūrvabhāgas tu yaj jātāt taj janmety apadiśyate</l>
	  <l>āśritakramarūpeṇa nimittatve vivakṣite</l></lg>
	  <lg xml:id="VāPa.3.8.30"><l>ākhyātaśabdair artho+asāv evaṃbhūto +abhidhīyate</l>
	  <l>nāmaśabdāḥ pravartante saṃharanta iva kramam</l></lg>
	  <lg xml:id="VāPa.3.8.31"><l>phalaṃ phalāpadeśo vā vastu vā tadvirodhi yat</l>
	  <l>tad anyad eva pūrveṣāṃ nāga ity apadiśyate</l></lg>
	  <lg xml:id="VāPa.3.8.32"><l>naivāsti naiva nāstīti vastuno grahanād vinā</l>
	  <l>kalpate pararūpeṇa vastv anyad anugamyate</l></lg>
	  <lg xml:id="VāPa.3.8.33"><l>bhāvābhāvau ghaṭādinām aspṛśann api pāṇinā</l>
	  <l>kaś cid vedāprakāśe+api prakāśe tata eva vā</l></lg>
	  <lg xml:id="VāPa.3.8.34"><l>vyāpi saukṣmyaṃ kva cid yāti kva cit saṃhanyate punaḥ</l>
	  <l>akurvāṇo+atha vā kiṃ cit svaśaktyaivaṃ prakāśate</l></lg>
	  <lg xml:id="VāPa.3.8.35"><l>sarvarūpasya tattvasya yat krameṇeva darśanam</l>
	  <l>bhāgair iva prakḷptiś ca tāṃ kriyām apare viduḥ</l></lg>
	  <lg xml:id="VāPa.3.8.36"><l>sattā svaśaktiyogena sarvarūpā vyavasthitā</l>
	  <l>sādhyā ca sādhanaṃ caiva phalaṃ bhoktā phalasya ca</l></lg>
	  <lg xml:id="VāPa.3.8.37"><l>kriyām anye tu manyante kva cid apy anapāśritām</l>
	  <l>sādhanaikārthakāritve pravṛttim anapāyinīm</l></lg>
	  <lg xml:id="VāPa.3.8.38"><l>sāmānyabhūtā sā pūrvaṃ bhāgaśaḥ pravibhajyate</l>
	  <l>tato vyāpārarūpeṇa sādhyeva vyavatiṣṭhate</l></lg>
	  <lg xml:id="VāPa.3.8.39"><l>prakṛtiḥ sādhanānāṃ sā prathamaṃ tac ca kārakam</l>
	  <l>vyāpārāṇāṃ tato+anyatvam aparair upavarṇyate</l></lg>
	  <lg xml:id="VāPa.3.8.40"><l>bahūnāṃ saṃbhave+arthānāṃ ke cid evopakārinaḥ</l>
	  <l>saṃsarge kaś cid esāṃ tu prādhānyena pratīyate</l></lg>
	  <lg xml:id="VāPa.3.8.41"><l>sādhyatvāt tatra cākhyātair vyāpārāḥ siddhasādhanāḥ</l>
	  <l>prādhānyenābhidhīyante phalenāpi pravartitāḥ</l></lg>
	  <lg xml:id="VāPa.3.8.42"><l>ekatvāvṛttibhāvābhyāṃ bhedābhedasamanvaye</l>
	  <l>saṃkhyās tatropalabhyante saṃkhyeyāvayavakriyāḥ</l></lg>
	  <lg xml:id="VāPa.3.8.43"><l>siddhasyārthasya pākādeḥ kathaṃ sādhanayogitā</l>
	  <l>sādhyatve vā tiṅantena kṛtāṃ bhedo na kaś cana</l></lg>
	  <lg xml:id="VāPa.3.8.44"><l>tatra kārakayogāyā yady ākhyātaṃ nibandhanam</l>
	  <l>ṣaṣṭhvāḥ sā lena saṃbandhe vyudastā kartṛkarmanoḥ</l></lg>
	  <lg xml:id="VāPa.3.8.45"><l>ekābhidhāna eko+artho yugapac ca dvidharmabhāk</l>
	  <l>na saṃbhavati siddhatve sa sādhyaḥ syāt kathaṃ punaḥ</l></lg>
	  <lg xml:id="VāPa.3.8.46"><l>etāvat sādhanaṃ sādhyam etāvad iti kalpanā</l>
	  <l>śāstra eva na vākye+asti vibhāgaḥ paramārthataḥ</l></lg>
	  <lg xml:id="VāPa.3.8.47"><l>ākhyātaśabde bhāgābhyāṃ sādhyasādhanavartitā</l>
	  <l>prakalpitā yathā śāstre sa ghañādisv api kramaḥ</l></lg>
	  <lg xml:id="VāPa.3.8.48"><l>sādhyatvena kriyā tatra dhāturūpanibandhanā</l>
	  <l>sattvabhāvas tu yas tasyāḥ sa ghañādinibandhanaḥ</l></lg>
	  <lg xml:id="VāPa.3.8.49"><l>bandhutābhedarūpeṇa bandhuśabde vyavasthitā</l>
	  <l>samūho bandhvavasthā tu pratyayenābhidhīyate</l></lg>
	  <lg xml:id="VāPa.3.8.50"><l>tatra yam prati sādhyatvam asiddhā taṃ prati kriyā</l>
	  <l>siddhā tu yasmin sādhyatvaṃ na tam eva punaḥ prati</l></lg>
	  <lg xml:id="VāPa.3.8.51"><l>rājñaḥ putrasya napteti na rājñi vyatiricyate</l>
	  <l>putrasyārthaḥ pradhānatvaṃ na cāsya vinivartate</l></lg>
	  <lg xml:id="VāPa.3.8.52"><l>mṛgo dhāvati paśyeti sādhyasādhanarūpatā</l>
	  <l>tathā viṣayabhedena saraṇasyopapadyate</l></lg>
	  <lg xml:id="VāPa.3.8.53"><l>lakṛtyaktakhalarthānāṃ tathāvyayakṛtām api</l>
	  <l>rūḍhiniṣṭhāghañādinām dhātuḥ sādhyasya vācakaḥ</l></lg>
	  <lg xml:id="VāPa.3.8.54"><l>sādhyasyāpariniṣpatteḥ so+ayam ity anupagrahaḥ</l>
	  <l>tiṅantair antareṇevam upamānaṃ tato na taiḥ</l></lg>
	  <lg xml:id="VāPa.3.8.55"><l>sādhanatvaṃ prasiddhaṃ ca tiṅkṣu saṃbandhināṃ yataḥ</l>
	  <l>tenādhyāropa eva syād upamā tu na vidyate</l></lg>
	  <lg xml:id="VāPa.3.8.56"><l>nyūneṣu ca samāptārtham upamānaṃ vidhīyate</l>
	  <l>kriyā caivāśraye sarvā tatra tatra samāpyate</l></lg>
	  <lg xml:id="VāPa.3.8.57"><l>yenaiva hetunā haṃsaḥ patatīty abhidhīyate</l>
	  <l>ātau tasya samāptatvād upamārtho na vidyate</l></lg>
	  <lg xml:id="VāPa.3.8.58"><l>kriyāṇāṃ jātibhinnānāṃ sādṛśyaṃ nāvadhāryate</l>
	  <l>siddheś ca prakrame sādhyam upamātum na śakyate</l></lg>
	  <lg xml:id="VāPa.3.8.59"><l>vanam vṛkṣā iti yathā bhedābhedavyapāśrayāt</l>
	  <l>arthātmā bhidyate bhāve sa bāhyābhyantare kramaḥ</l></lg>
	  <lg xml:id="VāPa.3.8.60"><l>sāmānye bhāva ity atra yal liṅgam upalabhyate</l>
	  <l>bhedānāṃ anumeyatvān na tat teṣu vivakṣyate</l></lg>
	  <lg xml:id="VāPa.3.8.61"><l>nirdeśe caritārthatvāl liṅgaṃ bhāve +avivaksitam</l>
	  <l>upamānavidhitvāc ca bhāvād anyat pacādisu</l></lg>
	  <lg xml:id="VāPa.3.8.62"><l>bhavatau yat pacādināṃ tāvad atropadiśyate</l>
	  <l>na ca liṅgam pacādināṃ bhavatau samavasthitam</l></lg>
	  <lg xml:id="VāPa.3.8.63"><l>ekaś ca so+arthaḥ sattākhyaḥ katham cit kaiś cid ucyate</l>
	  <l>liṅgāni cāsya bhidyante pacirūpādibhedavat</l></lg>
	  <lg xml:id="VāPa.3.8.64"><l>ācāryo mātulaś ceti yathaiko vyapadiśyate</l>
	  <l>sambandhibhedād arthātmā sa vidhiḥ paktibhāvayoḥ</l></lg>
	</div>
	<div type="samuddeśa">
	  <head> 3.9: kālasamuddeśaḥ</head>
	  <lg xml:id="VāPa.3.9.1"><l>vyāpāravyatirekeṇa kālam eke pracakṣate</l>
	  <l>nityam ekaṃ vibhu dravyaṃ parimāṇaṃ kriyāvatām</l></lg>
	  <lg xml:id="VāPa.3.9.2"><l>diṣṭiprasthasuvarṇādi mūrtibhedāya kalpate</l>
	  <l>kriyābhedāya kālas tu saṃkhyā sarvasya bhedikā</l></lg>
	  <lg xml:id="VāPa.3.9.3"><l>utpattau ca sthitau caiva vināśe cāpi tadvatām</l>
	  <l>nimittaṃ kālam evāhur vibhaktenātmanā sthitam</l></lg>
	  <lg xml:id="VāPa.3.9.4"><l>tam asya lokayantrasya sūtradhāraṃ pracakṣate</l>
	  <l>pratibandhābhyanujñābhyāṃ tena viśvaṃ vibhajyate</l></lg>
	  <lg xml:id="VāPa.3.9.5"><l>yadi na pratibadhnīyāt pratibandhaṃ ca notsṛjet</l>
	  <l>avasthā vyatikīryeran paurvāparyavinākṛtāḥ</l></lg>
	  <lg xml:id="VāPa.3.9.6"><l>tasyātmā bahudhā bhinno bhedair dharmāntarāśrayaiḥ</l>
	  <l>na hi bhinnam abhinnaṃ vā vastu kiṃ cana vidyate</l></lg>
	  <lg xml:id="VāPa.3.9.7"><l>naiko na cāpy aneko+asti na śuklo nāpi cāsitaḥ</l>
	  <l>dravyātmā sa tu saṃsargād evaṃrūpaḥ prakāśate</l></lg>
	  <lg xml:id="VāPa.3.9.8"><l>saṃsargināṃ tu ye bhedā viśeṣās tasya te matāḥ</l>
	  <l>sa bhinnas tair vyavasthānāṃ kālo bhedāya kalpate</l></lg>
	  <lg xml:id="VāPa.3.9.9"><l>viśiṣṭakālasaṃbandhād vṛttilābhaḥ prakalpate</l>
	  <l>śaktīnāṃ saṃprayogasya hetutvenāvatiṣṭhate</l></lg>
	  <lg xml:id="VāPa.3.9.10"><l>janmābhivyaktiniyamāḥ prayogopanibandhanāḥ</l>
	  <l>nityādhīnasthititvāc ca sthitir niyamapūrvikā</l></lg>
	  <lg xml:id="VāPa.3.9.11"><l>sthitasyānugrahas tais tair dharmaiḥ saṃsargibhis tataḥ</l>
	  <l>pratibandhas tirobhāvaḥ prahāṇam iti cātmanaḥ</l></lg>
	  <lg xml:id="VāPa.3.9.12"><l>pratyavasthaṃ tu kālasya vyāpāro+atra vyavasthitaḥ</l>
	  <l>kāla eva hi viśvātmā vyāpāra iti kathyate</l></lg>
	  <lg xml:id="VāPa.3.9.13"><l>mūrtīnāṃ tena bhinnānām ācayāpacayāḥ pṛthak</l>
	  <l>lakṣyante pariṇāmena sarvāsāṃ bhedayoginā</l></lg>
	  <lg xml:id="VāPa.3.9.14"><l>jalayantrabhramāveśa- sadṛśībhiḥ pravṛttibhiḥ</l>
	  <l>sa kalāḥ kalayan sarvāḥ kālākhyāṃ labhate vibhuḥ</l></lg>
	  <lg xml:id="VāPa.3.9.15"><l>pratibhaddhāś ca yās tena citrā viśvasya vṛttayaḥ</l>
	  <l>tāḥ sa evānujānāti yathā tantuḥ śakuntikāḥ</l></lg>
	  <lg xml:id="VāPa.3.9.16"><l>viśiṣṭakālasaṃbandhāl labdhapākāsu śaktiṣu</l>
	  <l>kriyābhivyajyate nityā prayogākhyena karmaṇā</l></lg>
	  <lg xml:id="VāPa.3.9.17"><l>jātiprayuktā tasyāṃ tu phalavyaktiḥ prajāyate</l>
	  <l>kuto+apy adbhutayā vṛttyā śaktibhiḥ sā niyamyate</l></lg>
	  <lg xml:id="VāPa.3.9.18"><l>tatas tu samavāyākhyā śaktir bhedasya bādhikā</l>
	  <l>ekatvam iva tā vyaktīr āpādayati kāraṇaiḥ</l></lg>
	  <lg xml:id="VāPa.3.9.19"><l>athāsmān niyamād ūrdhvaṃ jātayo yāḥ prayojikāḥ</l>
	  <l>tāḥ sarvā vyaktim āyānti svacche chāyā ivāmbhasi</l></lg>
	  <lg xml:id="VāPa.3.9.20"><l>kāraṇānuvidhāyitvād atha kāraṇa pūrvakāḥ</l>
	  <l>guṇās tatropajāyante svajātivyaktihetavaḥ</l></lg>
	  <lg xml:id="VāPa.3.9.21"><l>āśrayāṇāṃ ca nityatvam āśritānāṃ ca nityatā</l>
	  <l>tā vyaktīr anugṛhṇāti sthitis tena prakalpate</l></lg>
	  <lg xml:id="VāPa.3.9.22"><l>anityasya yathotpāde pāratantryaṃ tathā sthitau</l>
	  <l>vināśāyaiva tat śṛṣṭam asvādhīnasthitiṃ viduḥ</l></lg>
	  <lg xml:id="VāPa.3.9.23"><l>sthitaḥ saṃsargibhir bhāvaiḥ svakriyāsv anugṛhyate</l>
	  <l>naiṣāṃ sattām anudgṛhya vṛttir janmavatāṃ smṛtā</l></lg>
	  <lg xml:id="VāPa.3.9.24"><l>jarākhyā kālaśaktir yā śaktyantaravirodhinī</l>
	  <l>sā śaktīḥ pratibadhnāti jāyante ca virodhinaḥ</l></lg>
	  <lg xml:id="VāPa.3.9.25"><l>prayojakās tu ye bhāvāḥ sthitibhāgasya hetavaḥ</l>
	  <l>tirobhavanti te sarve yata ātmā prahīyate</l></lg>
	  <lg xml:id="VāPa.3.9.26"><l>yathaivādbutayā vṛttyā niṣkramaṃ nirnibandhanam</l>
	  <l>apadaṃ jāyate sarvaṃ tathāsyātmā prahīyate</l></lg>
	  <lg xml:id="VāPa.3.9.27"><l>kriyayor apavargiṇyor nānārthasamavetayoḥ</l>
	  <l>saṃbandhinā vinaikena paricchedaḥ kathaṃ bhavet</l></lg>
	  <lg xml:id="VāPa.3.9.28"><l>yathā tulāyāṃ haste vā nānādravyavyavasthitam</l>
	  <l>gurutvaṃ parimīyeta kālād evaṃ kriyāgatiḥ</l></lg>
	  <lg xml:id="VāPa.3.9.29"><l>jahāti sahavṛttāś ca kriyāḥ sa samavasthitāḥ</l>
	  <l>vrīhir yathodakaṃ tena hāyanākhyāṃ prapadyate</l></lg>
	  <lg xml:id="VāPa.3.9.30"><l>pratibandhābhyanujñābhyāṃ vṛttir yā tasya śāsvatī</l>
	  <l>tayā vibhajyamāno+asau bhajate kramarūpatāṃ</l></lg>
	  <lg xml:id="VāPa.3.9.31"><l>kartṛbhedāt tadartheṣu pracayāpacayau gataḥ</l>
	  <l>samatvaṃ viṣamatvaṃ vā sa ekaḥ pratipadyate</l></lg>
	  <lg xml:id="VāPa.3.9.32"><l>kriyābhedād yathaikasmiṃs takṣādyākhyā pravartate</l>
	  <l>kriyābhedāt tathaikasminn ṛtvādyākhyopajāyate</l></lg>
	  <lg xml:id="VāPa.3.9.33"><l>ārambhaś ca kriyā caiva niṣṭhā cety abhidhīyate</l>
	  <l>dharmāntarāṇām adhyāsa- bhedāt sadasadātmanaḥ</l></lg>
	  <lg xml:id="VāPa.3.9.34"><l>yāvāṃś ca dvyaṇukādīnāṃ tāvān himavato+apy asau</l>
	  <l>na hy ātmā kasya cid bhettuṃ pracetuṃ vāpi śakyate</l></lg>
	  <lg xml:id="VāPa.3.9.35"><l>anyais tu bhāvair anyeṣāṃ pracayaḥ parikalpyate</l>
	  <l>śanair idam idaṃ kṣipram iti tena pratīyate</l></lg>
	  <lg xml:id="VāPa.3.9.36"><l>asataś ca kramo nāsti sa hi bhettuṃ na śakyate</l>
	  <l>sato+api cātmatattvaṃ yat tat tathaivāvatiṣṭhate</l></lg>
	  <lg xml:id="VāPa.3.9.37"><l>kriyopādhiś ca san bhūta- bhaviṣyadvartamānatāḥ</l>
	  <l>ekādaśābhir ākārair vibhaktāḥ pratipadyate</l></lg>
	  <lg xml:id="VāPa.3.9.38"><l>bhūtaḥ pañcavidhas tatra bhaviṣyaṃś ca caturvidhaḥ</l>
	  <l>vartamāno dvidhākhyāta ity ekādaśa kalpanāḥ</l></lg>
	  <lg xml:id="VāPa.3.9.39"><l>kāle nidhāya svaṃ rūpaṃ prajñayā yan nigṛhyate</l>
	  <l>bhāvās tato nivartante tatra saṃkrāntaśaktayaḥ</l></lg>
	  <lg xml:id="VāPa.3.9.40"><l>bhāvināṃ caiva yad rūpaṃ tasya ca pratibimbakam</l>
	  <l>sunirmṛṣṭa ivādarśe kāla evopapadyate</l></lg>
	  <lg xml:id="VāPa.3.9.41"><l>tṛṇaparṇalatādīni yathā sroto+anukarṣati</l>
	  <l>pravartayati kālo+api mātrā mātrāvatāṃ tathā</l></lg>
	  <lg xml:id="VāPa.3.9.42"><l>āviśyevānusaṃdhatte yathā gatimatāṃ gatīḥ</l>
	  <l>vāyus tatraiva kālātmā vidhatte kramarūpatām</l></lg>
	  <lg xml:id="VāPa.3.9.43"><l>ayanapravibhāgaś ca gatīś ca jyotiṣāṃ dhruvā</l>
	  <l>nivṛttiprabhavāś caiva bhūtānāṃ tannibandhanāḥ</l></lg>
	  <lg xml:id="VāPa.3.9.44"><l>mātrāṇāṃ pariṇāmā ye kālavṛttyanupātinaḥ</l>
	  <l>nakṣatrākhyā pṛthak teṣu cihnamātraṃ tu tārakāḥ</l></lg>
	  <lg xml:id="VāPa.3.9.45"><l>rutair mṛgaśakuntānāṃ sthāvarāṇāṃ ca vṛttibhiḥ</l>
	  <l>chāyādipariṇāmaiś ca ṛtudhāmā nirūpyate</l></lg>
	  <lg xml:id="VāPa.3.9.46"><l>nirbhāsopagamo yo+ayaṃ kramavān iva dṛśyate</l>
	  <l>akramasyāpi viśvasya tat kālasya viceṣṭitam</l></lg>
	  <lg xml:id="VāPa.3.9.47"><l>dūrāntikavyavasthānam adhvādhikaraṇaṃ yathā</l>
	  <l>cirakṣipravyavasthānaṃ kālādhikaraṇaṃ tathā</l></lg>
	  <lg xml:id="VāPa.3.9.48"><l>tasyābhinnasya kālasya vyavahāre kriyākṛtāḥ</l>
	  <l>bhedā iva trayaḥ siddhā yāṃl loko nātivartate</l></lg>
	  <lg xml:id="VāPa.3.9.49"><l>ekasya śaktayas tisraḥ kālasya samavasthitāḥ</l>
	  <l>yatsaṃbandhena bhāvānāṃ darśanādarśane satām</l></lg>
	  <lg xml:id="VāPa.3.9.50"><l>dvābhyāṃ sa kila śaktibhyāṃ bhāvānāṃ varaṇātmakaḥ</l>
	  <l>śaktis tu vartamānākhyā bhāvarūpaprakāśinī</l></lg>
	  <lg xml:id="VāPa.3.9.51"><l>anāgatā janmaśakteḥ śaktir apratibandhikā</l>
	  <l>atītākhyā tu yā śaktis tayā janma virudhyate</l></lg>
	  <lg xml:id="VāPa.3.9.52"><l>tamaḥprakāśavat tv ete trayo+adhvāno vyavasthitāḥ</l>
	  <l>akramās teṣu bhāvānāṃ kramaḥ samupalabhyate</l></lg>
	  <lg xml:id="VāPa.3.9.53"><l>dvau tu tatra tamorūpāv ekasyālokavat sthitiḥ</l>
	  <l>atītam api keṣāṃ cit punar viparivartate</l></lg>
	  <lg xml:id="VāPa.3.9.54"><l>yugapad vartamānatvaṃ taddharmā pratipadyate</l>
	  <l>keṣāṃ cid vartamānatvāc caiti tadvad atītatām</l></lg>
	  <lg xml:id="VāPa.3.9.55"><l>hetupakārād ākṣipto vartamānatvam āgataḥ</l>
	  <l>śāntahetūpakāraḥ san punar nopaiti darśanam</l></lg>
	  <lg xml:id="VāPa.3.9.56"><l>dve eva kālasya vibhoḥ keṣāṃ cic chaktivartmanī</l>
	  <l>karoti yābhyāṃ bhāvānām unmīlananimīlane</l></lg>
	  <lg xml:id="VāPa.3.9.57"><l>kalābhiḥ pṛthagarthābhiḥ pravibhaktaṃ svabhāvataḥ</l>
	  <l>ke cid buddhyanusaṃhāra- lakṣaṇaṃ taṃ pracakṣate</l></lg>
	  <lg xml:id="VāPa.3.9.58"><l>jñānānugataśaktiṃ vā bāhyaṃ vā satyataḥ sthitam</l>
	  <l>kālātmānam anāśritya vyavahartuṃ na śakyate</l></lg>
	  <lg xml:id="VāPa.3.9.59"><l>tisro bhāvasya bhāvasya keṣāṃ cid bhāvaśaktayaḥ</l>
	  <l>tābhiḥ svaśaktibhiḥ sarvaṃ sadaivāsti ca nāsti ca</l></lg>
	  <lg xml:id="VāPa.3.9.60"><l>sattvād avyatirekeṇa tās tisro+api vyavasthitāḥ</l>
	  <l>kramas tās tadabhedāc ca sadasattvaṃ na bhidyate</l></lg>
	  <lg xml:id="VāPa.3.9.61"><l>darśanādarśanenaikaṃ dṛṣṭādṛṣṭaṃ tad eva tu</l>
	  <l>adhvanām ekatā nāsti na ca kiṃ cin nivartate</l></lg>
	  <lg xml:id="VāPa.3.9.62"><l>śaktyātmadevatāpakṣair bhinnaṃ kālasya darśanam</l>
	  <l>prathamaṃ tad avidyāyāṃ yad vidyāyāṃ na vidyate</l></lg>
	  <lg xml:id="VāPa.3.9.63"><l>abhede yadi kālasya hrasvadīrghaplutādiṣu</l>
	  <l>dṛśyate bhedanirbhāsaḥ sa cirakṣiprabuddhivat</l></lg>
	  <lg xml:id="VāPa.3.9.64"><l>hrasvadīrghaplutāvṛttyā nālikāsalilādiṣu</l>
	  <l>kathaṃ pracayayogaḥ syāt kalpanāmātrahetukaḥ</l></lg>
	  <lg xml:id="VāPa.3.9.65"><l>abhivyaktinimittasya pracayena pracīyate</l>
	  <l>abhinnam api śabdasya tattvam apracayātmakam</l></lg>
	  <lg xml:id="VāPa.3.9.66"><l>evaṃ mātrāturīyasya bhedo dāśatayasya vā</l>
	  <l>parimāṇavikalpena śabdātmani na vidyate</l></lg>
	  <lg xml:id="VāPa.3.9.67"><l>anuniṣpādikalpena ye+antarāla iva sthitāḥ</l>
	  <l>śabdās te pratipattṝṇām upāyāḥ pratipattaye</l></lg>
	  <lg xml:id="VāPa.3.9.68"><l>viśiṣṭam avadhiṃ taṃ tam upādāya prakalpate</l>
	  <l>kālaḥ kālavatām ekaḥ kṣaṇamāsartubhedabhāk</l></lg>
	  <lg xml:id="VāPa.3.9.69"><l>buddhyavagrahabhedāc ca vyavahārātmani sthitaḥ</l>
	  <l>tāvān eva kṣaṇaḥ kālo yugamanvantarāṇi vā</l></lg>
	  <lg xml:id="VāPa.3.9.70"><l>pratibandhābhyanujñābhyāṃ nālikāvivarāśrite</l>
	  <l>yad ambhasi prakṣaraṇaṃ tat kālasyaiva ceṣṭitam</l></lg>
	  <lg xml:id="VāPa.3.9.71"><l>alpe mahati vā chidre tatsaṃbandhe na bhidyate</l>
	  <l>kālasya vṛttir ātmāpi tam evāsyānuvartate</l></lg>
	  <lg xml:id="VāPa.3.9.72"><l>ākrīḍa iva kālasya dṛśyate yaḥ svaśaktibhiḥ</l>
	  <l>bahurūpasya bhāveṣu bahudhā tena bhidyate</l></lg>
	  <lg xml:id="VāPa.3.9.73"><l>tvacisārasya vā vṛddhiṃ tṛṇarājasya vā dadhat</l>
	  <l>tāvat tadvṛddhiyogena kālatattvaṃ vikalpate</l></lg>
	  <lg xml:id="VāPa.3.9.74"><l>vyatikrame+api mātrāṇāṃ tasya nāsti vyatikramaḥ</l>
	  <l>na gantṛgatibhedena mārgabhedo+asti kaś cana</l></lg>
	  <lg xml:id="VāPa.3.9.75"><l>udayāstamayāvṛttyā jyotiṣāṃ lokasiddhayā</l>
	  <l>kālasyāvyatipāte+api tāddharmyam iva lakṣyate</l></lg>
	  <lg xml:id="VāPa.3.9.76"><l>ādityagrahanakṣatra- parispandam athāpare</l>
	  <l>bhinnam āvṛttibhedena kālaṃ kālavido viduḥ</l></lg>
	  <lg xml:id="VāPa.3.9.77"><l>kriyāntarapariccheda- pravṛttā yā kriyāṃ prati</l>
	  <l>nirjñātaparimāṇā sā kāla ity abhidhīyate</l></lg>
	  <lg xml:id="VāPa.3.9.78"><l>jñāne rūpasya saṃkrāntir jñānenaivānusaṃhṛtiḥ</l>
	  <l>ataḥ kriyāntarābhāve sā kriyā kāla iṣyate</l></lg>
	  <lg xml:id="VāPa.3.9.79"><l>bhūto ghaṭa itīyaṃ ca sattāyā eva bhūtatā</l>
	  <l>bhūtā satteti sattāyāḥ sattā bhūtābhidhīyate</l></lg>
	  <lg xml:id="VāPa.3.9.80"><l>parato bhidyate sarvam ātmā tu na vikalpyate</l>
	  <l>parvatādisthitis tasmāt pararūpeṇa bhidyate</l></lg>
	  <lg xml:id="VāPa.3.9.81"><l>prasiddhabhedā vyāpārā virūpāvayavakriyāḥ</l>
	  <l>sāhacaryeṇa bhidyante sarūpāvayavakriyāḥ</l></lg>
	  <lg xml:id="VāPa.3.9.82 *"><l>*vyavadhānam ivopaiti nivṛtta iva dṛśyate</l>
	  <l>kriyāsamūho bhujyādir antarālapravṛttibhiḥ</l></lg>
	  <lg xml:id="VāPa.3.9.83 *"><l>*na ca vicchinnarūpo+api so+avirāmān nivartate</l>
	  <l>sarvaiva hi kriyānyena samkīrṇevopalabhyate</l></lg>
	  <lg xml:id="VāPa.3.9.84"><l>*tadantarāladṛṣṭā vā sarvaivāvayavakriyā *</l>
	  <l>sādṛśyāt sati bhede tu tadaṅgatvena gṛhyate</l></lg>
	  <lg xml:id="VāPa.3.9.85"><l>sad asad vāpi vastu syāt tṛtīyaṃ nāsti kiṃ cana</l>
	  <l>tena bhūtabhaviṣyantau muktvā madhyaṃ na vidyate</l></lg>
	  <lg xml:id="VāPa.3.9.86"><l>nirvṛttirūpam ekasya bhedābhāvān na kalpate</l>
	  <l>sad asad vāpi tenaikaṃ kramarūpaṃ kathaṃ bhavet</l></lg>
	  <lg xml:id="VāPa.3.9.87"><l>bahūnāṃ cānavasthānād ekam evopalabhyate</l>
	  <l>yathopalabdhi smaraṇaṃ tatra cāpy upapadyate</l></lg>
	  <lg xml:id="VāPa.3.9.88"><l>sadasadrūpam ekaṃ syād sarvasyaikatvakalpane</l>
	  <l>nirvṛttirūpaṃ nirvṛtteḥ sāmānyam atha vā bhavet</l></lg>
	  <lg xml:id="VāPa.3.9.89"><l>kāryotpattau samarthaṃ vā svena dharmeṇa tat tathā</l>
	  <l>ātmatattvena gṛhyeta sā cāsmin vartamānatā</l></lg>
	  <lg xml:id="VāPa.3.9.90"><l>kriyāprabandharūpaṃ yad adhyātmaṃ vinigṛhyate</l>
	  <l>saṃkrāntarūpam ekatra tām āhur vartamānatām</l></lg>
	  <lg xml:id="VāPa.3.9.91"><l>kriyātipattir atyantaṃ kriyānutpattilakṣaṇā</l>
	  <l>na ca bhūtam anutpannaṃ na bhaviṣyat tathāvidham</l></lg>
	  <lg xml:id="VāPa.3.9.92"><l>prāg viruddhakriyotpādān nirvṛtte vā virodhini</l>
	  <l>vyāpāre+avadhibhedena viṣayas tatra bhidyate</l></lg>
	  <lg xml:id="VāPa.3.9.93"><l>vyabhicāre nimittasya sādhutvaṃ na prakalpate</l>
	  <l>bhāvy āsīd iti sūtreṇa tat kāle+anyatra śiṣyate</l></lg>
	  <lg xml:id="VāPa.3.9.94"><l>svakāla eva sādhutve kālabhede gatiḥ katham</l>
	  <l>vākyārthād atadartheṣu viśiṣṭatvaṃ na sidhyati</l></lg>
	  <lg xml:id="VāPa.3.9.95"><l>tadarthaś ced avayavo bhāvino bhūtatāgatiḥ</l>
	  <l>na syād atyantabhūtatvam evaikaṃ tatra saṃbhavet</l></lg>
	  <lg xml:id="VāPa.3.9.96"><l>viśiṣṭakālatā pūrvaṃ tathāpi tu viśeṣaṇe</l>
	  <l>āśrayāt so+antaraṅgatvāt tatra sādhur bhaviṣyati</l></lg>
	  <lg xml:id="VāPa.3.9.97"><l>āmiśra eva prakrāntaḥ sa padārthas tathāvidhaḥ</l>
	  <l>kevalasya vimiśratvaṃ nitye+arthe nopapadyate</l></lg>
	  <lg xml:id="VāPa.3.9.98"><l>śuddhe ca kāle vyākhyātam āmiśre na prasidhyati</l>
	  <l>sādhutvam ayathākālaṃ tat sūtreṇopadiśyate</l></lg>
	  <lg xml:id="VāPa.3.9.99"><l>ākhyātapadavācye+arthe nirvartyatvāt pradhānatā</l>
	  <l>viśeṣaṇaṃ tadākṣepāt tatkāle vyavatiṣṭhate</l></lg>
	  <lg xml:id="VāPa.3.9.100"><l>saṃpratyayānukāro vā śabdavyāpāra eva vā</l>
	  <l>adhyasyate viruddhe+arthe na ca tena virudhyate</l></lg>
	  <lg xml:id="VāPa.3.9.101"><l>bhūtaṃ bhaviṣyad ity etau pratyayau vartamānatām</l>
	  <l>atyajantau prapadyete viruddhāśrayarūpatām</l></lg>
	  <lg xml:id="VāPa.3.9.103"><l>adhvano vartamānasya viṣayeṇa bhaviṣyatā</l>
	  <l>bhāṣye bhaviṣyatkāleti kāryārthaṃ vyapadiśyate</l></lg>
	  <lg xml:id="VāPa.3.9.104"><l>icchā cikīrśatīty atra svakālam anurudhyate</l>
	  <l>bhaviṣyati prakṛtyarthe tatkālaṃ nānurudhyate</l></lg>
	  <lg xml:id="VāPa.3.9.105"><l>āśāsyamānatantratvād āśaṃsāyāṃ viparyayaḥ</l>
	  <l>prayoktṛdharmaḥ śabdārthe śabdair evānuśajyate</l></lg>
	  <lg xml:id="VāPa.3.9.106"><l>apchālibījasaṃyoge vartate niṣpadir yadā</l>
	  <l>tatrāvayavavṛttitvād bhaviṣyatpratiṣedhanam</l></lg>
	  <lg xml:id="VāPa.3.9.107"><l>phalaprasavarūpe tu niṣpadau bhūtakālatā</l>
	  <l>dharmāntareṣu tad rūpam adhyasya parikalpyate</l></lg>
	  <lg xml:id="VāPa.3.9.108"><l>upayukte nimittānāṃ vyāpāre phalasiddhaye</l>
	  <l>tatra rūpaṃ yad adhyastaṃ tatkālaṃ tat pratīyate</l></lg>
	  <lg xml:id="VāPa.3.9.109"><l>niṣpattāv avadhiḥ kaś cit kaś cit prativivakṣitaḥ</l>
	  <l>hetujanmavyapekṣātaḥ phalajanmeti cocyate</l></lg>
	  <lg xml:id="VāPa.3.9.110"><l>abahiḥsādhanādhīnā siddhir yatra vivakṣitā</l>
	  <l>tat sādhanāntarābhāvāt siddham ity apadiśyate</l></lg>
	  <lg xml:id="VāPa.3.9.111"><l>tasmād avadhibhedena siddhā mukhyaiva bhūtatā</l>
	  <l>anāgatatvam astitvaṃ hetudharmavyapekṣaṇe</l></lg>
	  <lg xml:id="VāPa.3.9.112"><l>satām indriyasaṃbandhāt saiva sattā viśiṣyate</l>
	  <l>bhedena vyavahāro hi vastvantaranibandhanaḥ</l></lg>
	  <lg xml:id="VāPa.3.9.113"><l>astitvaṃ vastumātrasya buddhyā tu parigṛhyate</l>
	  <l>yaḥ samāsādanād bhedaḥ sa tatra na vivakṣitaḥ</l></lg>
	  <lg xml:id="VāPa.3.9.114"><l>yogād vā strītvapuṃstvābhyāṃ na kiṃ cid avatiṣṭhate</l>
	  <l>svasminn ātmani tatrānyad bhūtaṃ bhāvi ca kathyate</l></lg>
	</div>
	<div type="samuddeśa">
	  <head> 3.10: puruṣasamuddeśa</head>
	  <lg xml:id="VāPa.3.10.1"><l>pratyaktā parabhāvaś cāpy upādhī kartṛkarmanoḥ</l>
	  <l>tayoḥ śrutiviśeṣeṇa vācakau madhyamottamau</l></lg>
	  <lg xml:id="VāPa.3.10.2"><l>sad asad vāpi caitanyam etābhyām avagamyate</l>
	  <l>caitanyabhāge prathamaḥ puruṣo na tu vartate</l></lg>
	  <lg xml:id="VāPa.3.10.3"><l>budhijānāticitibhiḥ prathame puruṣe sati</l>
	  <l>samjñānārthair na caitanya- syopayogaḥ prakāśyate</l></lg>
	  <lg xml:id="VāPa.3.10.4"><l>saṃbodhanārthaḥ sarvatra madhyame kaiś cid iṣyate</l>
	  <l>tathā saṃbodhane sarvāṃ prathamāṃ yuṣmado viduḥ</l></lg>
	  <lg xml:id="VāPa.3.10.5"><l>saṃbodhanaṃ na loke+asti vidhātavyena vastunā</l>
	  <l>svāhendraśatrur vardhasva yathā rājā bhaveti ca</l></lg>
	  <lg xml:id="VāPa.3.10.6"><l>yuṣmadarthasya siddhatvān niyatā cādyudāttatā</l>
	  <l>yuṣmadaḥ prathamāntasya paraś cen na padād asau</l></lg>
	  <lg xml:id="VāPa.3.10.7"><l>guṇapradhānatābhedaḥ puruśādiviparyayaḥ</l>
	  <l>nirdeśaś cānyathā śāstre nityatvān na virudhyate</l></lg>
	  <lg xml:id="VāPa.3.10.8"><l>yathānirdeśam arthāḥ syur yesāṃ śāstraṃ vidhāyakam</l>
	  <l>kim cit sāmānyam āśritya sthite tu pratipādanam</l></lg>
	  <lg xml:id="VāPa.3.10.9"><l>yo+aśve yaḥ pīṭha ity atra bhūtayor aśvapīṭhayoḥ</l>
	  <l>yathopalakṣaṇārthatvaṃ tathārtheṣv anuśāsanam</l></lg>
	</div>
	<div type="samuddeśa">
	  <head> 3.11: saṃkhyāsamuddeśa</head>
	  <lg xml:id="VāPa.3.11.1"><l>saṃkhyāvān sattvabhūto+arthaḥ sarva evābhidhīyate</l>
	  <l>bhedābhedavibhāgo hi loke saṃkhyānibandhanaḥ</l></lg>
	  <lg xml:id="VāPa.3.11.2"><l>sa dharmo vyatirikto vā teṣāṃ ātmaiva vā tathā</l>
	  <l>bhedahetutvam āśritya saṃkhyeti vyapadiśyate</l></lg>
	  <lg xml:id="VāPa.3.11.3"><l>samavetā paricchedye kva cid anyatra sā sthitā</l>
	  <l>prakalpayati bhāvānāṃ saṃkhyā bhedaṃ tathātmanaḥ</l></lg>
	  <lg xml:id="VāPa.3.11.4"><l>paratve cāparatve ca bhede tulyā śrutir yathā</l>
	  <l>saṃkhyāśabdābhidheyatvaṃ bhedahetos tathā guṇe</l></lg>
	  <lg xml:id="VāPa.3.11.5"><l>asvatantre svatantratvaṃ paradharmo yathā guṇe</l>
	  <l>abhedye bhedyabhāvo+api dravyadharmas tathā guṇe</l></lg>
	  <lg xml:id="VāPa.3.11.6"><l>svabuddhyā tam apoddhṛtya loko+apy āgamam āśritaḥ</l>
	  <l>svadharmād anyadharmeṇa vyācaṣṭe pratipattaye</l></lg>
	  <lg xml:id="VāPa.3.11.7"><l>paropakāratattvānāṃ svātantryenābhidhāyakaḥ</l>
	  <l>śabdaḥ sarvapadārthānā svadharmad viprakṛṣyate</l></lg>
	  <lg xml:id="VāPa.3.11.8"><l>yathaivāviṣayaṃ jñānaṃ na kiṃ cid avabhāsate</l>
	  <l>tathā bhāvo+apy asaṃsṛṣṭo na kaś cid upalabhyate</l></lg>
	  <lg xml:id="VāPa.3.11.9"><l>bhedena tu samākhyātaṃ yal loko+apy anuvartate</l>
	  <l>āgamāc chāstrasadṛśo vyavahāraḥ sa varṇyate</l></lg>
	  <lg xml:id="VāPa.3.11.10"><l>buddhau sthiteṣu teṣv evam adhyāropo na durlabhaḥ</l>
	  <l>paradharmasya na hy atra sadasattvaṃ prayojakam</l></lg>
	  <lg xml:id="VāPa.3.11.11"><l>sāmānyeṣv api sāmānyaṃ viśeṣeṣu viśiṣṭatā</l>
	  <l>saṃkhyāsu saṃkhyā liṅgeṣu liṅgam evaṃ prakalpate</l></lg>
	  <lg xml:id="VāPa.3.11.12"><l>ato dravyāśritāṃ saṃkhyām āhuḥ saṃsargavādinaḥ</l>
	  <l>bhedābhedavyatīteṣu bhedābhedavidhāyinīm</l></lg>
	  <lg xml:id="VāPa.3.11.13"><l>ātmāntarānāṃ yenātmā tadrūpa iva lakṣyate</l>
	  <l>atadrūpeṇa saṃsargāt sā nimittasarūpatā</l></lg>
	  <lg xml:id="VāPa.3.11.14"><l>saṃsṛṣṭeṣv api nirbhāge bhūteṣv arthakriyā yathā</l>
	  <l>sattvādiṣu ca mātrāsu sarvāsv evaṃ pratīyate</l></lg>
	  <lg xml:id="VāPa.3.11.15"><l>dvitvādiyonir ekatvaṃ bhedās tatpūrvakā yataḥ</l>
	  <l>vinā tena na saṃkhyānām anyāsām asti saṃbhavaḥ</l></lg>
	  <lg xml:id="VāPa.3.11.16"><l>ekatve buddhisahite nimittaṃ dvitvajanmani</l>
	  <l>ekatvābhyāṃ samutpannam evaṃ vā tat pratīyate</l></lg>
	  <lg xml:id="VāPa.3.11.17"><l>ekatvasamudāyo vā sāpekṣe vā pṛthak pṛthak</l>
	  <l>ekatve dvitvam ity evaṃ tayor dvivacanaṃ bhavet</l></lg>
	  <lg xml:id="VāPa.3.11.18"><l>eko+api guṇabhedena saṅgho bhedaṃ prakalpayet</l>
	  <l>āśrayāśrayibhedo hi tadāśrayanibandhanaḥ</l></lg>
	  <lg xml:id="VāPa.3.11.19"><l>saṃkhyeyasaṅghasaṃkhyāna- saṅghaḥ saṃkhyeti kathyate</l>
	  <l>vimśatyādisu sānyasva dravyasaṅghasya bhedikā</l></lg>
	  <lg xml:id="VāPa.3.11.20"><l>ekaviṃśatisaṃkhvāvāṃ saṃkhyāntarasarūpayoḥ</l>
	  <l>ekasyāṃ buddhyanāvṛttyā, bhāgayor iva kalpanā</l></lg>
	  <lg xml:id="VāPa.3.11.21"><l>asaṃkhyāsamudāyatvāt saṃkhyākāryaṃ vidhīyate</l>
	  <l>samūhatve tu tan na syāt svāṅgādisamudāyavat</l></lg>
	  <lg xml:id="VāPa.3.11.22"><l>saṃkhyeyāntaratantrāsu yā saṃkhyāsu pravartate</l>
	  <l>āvṛttivargasaṃkhyeyā tāṃ saṃkhyāṃ tādṛśīṃ viduḥ</l></lg>
	  <lg xml:id="VāPa.3.11.23"><l>na saṃkhyāyāṃ na saṃkhyeye dvau daśety asti saṃbhavaḥ</l>
	  <l>bhedābhāvān na saṃkhyāyāṃ virodhān na tadāśraye</l></lg>
	  <lg xml:id="VāPa.3.11.24"><l>saṃkhyāyete daśadvargau dvidaśā iti saṃkhyayā</l>
	  <l>tadrūpe vāpi saṃkhyeya āvṛttiḥ parigaṇyate</l></lg>
	  <lg xml:id="VāPa.3.11.25"><l>saṃkhyā nāma na saṃkhyāsti saṃjñaiṣeti yathocyate</l>
	  <l>rūpaṃ na rūpam apy evaṃ samjñā sā hi sitādiṣu</l></lg>
	  <lg xml:id="VāPa.3.11.26"><l>saṃkhyānajātiyogāt tu saṃkhyā saṃkhyeti kathyate</l>
	  <l>rūpatvajātiyogāc ca rūpe rūpam iti smṛtam</l></lg>
	  <lg xml:id="VāPa.3.11.27"><l>nimittam ekam ity atra vibhaktyā nābhidhīyate</l>
	  <l>tadvatas tu yad ekatvaṃ vibhaktis tatra vartate</l></lg>
	  <lg xml:id="VāPa.3.11.28"><l>ekasya pracayo dṛṣṭaḥ samūhaś ca dvayos tathā</l>
	  <l>nimittavyatirekeṇa saṃkhyānyā bhedikā tataḥ</l></lg>
	  <lg xml:id="VāPa.3.11.29"><l>tad ekam api caikatvaṃ vibhaktiśravaṇād ṛte</l>
	  <l>nocyate tena śabdena vibhaktyā tu sahocyate</l></lg>
	  <lg xml:id="VāPa.3.11.30"><l>anvayavyatirekau ca yadi syād vacanāntaram</l>
	  <l>syātām asati tasmimś ca prakṛtyartho na kalpyate</l></lg>
	  <lg xml:id="VāPa.3.11.31"><l>ekatvam eka ity atra śuddhadravyaviśeṣaṇam</l>
	  <l>saguṇas tu prakṛtyartho vibhaktyarthena bhidyate</l></lg>
	  <lg xml:id="VāPa.3.11.32"><l>dvyekayor iti nirdeśāt saṃkhyāmātre+api saṃbhavaḥ</l>
	  <l>ekādīnāṃ prasiddhyā tu saṃkhyeyārthatvam ucyate</l></lg>
	</div>
	<div type="samuddeśa">
	  <head> 3.12: upagrahasamuddeśa</head>
	  <lg xml:id="VāPa.3.12.1"><l>ya ātmanepadād bhedaḥ kva cid arthasya gamyate</l>
	  <l>anyataś cāpi lādeśān manyante tam upagraham</l></lg>
	  <lg xml:id="VāPa.3.12.2"><l>kva cit sādhanam evāsau kva cit tasya viśeṣaṇam</l>
	  <l>sādhanaṃ tatra karmādi vyaktavāco viśeṣaṇam</l></lg>
	  <lg xml:id="VāPa.3.12.3"><l>kriyā viṣayabhedena jīvikādiṣu bhidyate</l>
	  <l>lādeśaiḥ sa kriyābhedo vākyeṣv api niyamyate</l></lg>
	  <lg xml:id="VāPa.3.12.4"><l>dhātvarthas tadviśeṣaś cāpy uktaḥ kva cid upagrahaḥ</l>
	  <l>dhātvartho gandhanādiḥ syād vyatihāro viśeṣaṇam</l></lg>
	  <lg xml:id="VāPa.3.12.5"><l>kriyāpravṛttāv ākhyātā kaiś cit svārthaparārthatā</l>
	  <l>asati vā sati vāpi vivakṣitanibandhanā</l></lg>
	  <lg xml:id="VāPa.3.12.6"><l>kesāṃ cit kartrabhiprāye ṇicā saha vikalpate</l>
	  <l>ātmanepadam anyesāṃ tadarthā prakṛtir yathā</l></lg>
	  <lg xml:id="VāPa.3.12.7"><l>krīṇīṣva vapate dhatte cinoti cinute+api ca</l>
	  <l>āptaprayogā dṛśyante yeṣu ṇyartho+abhidhīyate</l></lg>
	  <lg xml:id="VāPa.3.12.8"><l>saṃvidhānaṃ pacādināṃ kva cid arthaḥ pratīyate</l>
	  <l>tannimittā yathānyāpi kriyādhiśrayaṇādikā</l></lg>
	  <lg xml:id="VāPa.3.12.9"><l>kartrabhiprāyatā sūtre kriyābhedopalakṣaṇam</l>
	  <l>tathābhūtā kriyā yā hi tatkartā phalabhāg yataḥ</l></lg>
	  <lg xml:id="VāPa.3.12.10"><l>yathopalakṣyate kālas tārakādarśanādibhiḥ</l>
	  <l>tathā phalaviśeṣeṇa kriyābhedo nidarśyate</l></lg>
	  <lg xml:id="VāPa.3.12.11"><l>kriyāviśeṣavacane sāmarthyam uparudhyate</l>
	  <l>kesāṃ cid anye tu kṛtāḥ svariteto ñitas tathā</l></lg>
	  <lg xml:id="VāPa.3.12.12"><l>anubandhaś ca siddhe+arthe smṛtyartham anuṣajyate</l>
	  <l>tulyārtheṣv api cāvaśyaṃ na sarveṣv ekadharmatā</l></lg>
	  <lg xml:id="VāPa.3.12.13"><l>dṛśīkṣyoḥ sadṛśe+apy arthe nābhedaḥ pratipūrvayoḥ</l>
	  <l>ṇyarthopādāyinas tasmān na tulyārthāḥ pacādibhiḥ</l></lg>
	  <lg xml:id="VāPa.3.12.14"><l>umbhyarthe vartamānasya karoter bhinnadharmaṇaḥ</l>
	  <l>ṇyarthopādāyitā tasmān niyatāḥ śabdaśaktayaḥ</l></lg>
	  <lg xml:id="VāPa.3.12.15"><l>tathā hy anuprayogasya karoter ātmanepade</l>
	  <l>pūrvavadgrahaṇaṃ prāpte svaritaṃ samupasthitam</l></lg>
	  <lg xml:id="VāPa.3.12.16"><l>ekatve+api kriyākhyāte sādhanāśrayasaṃkhyayā</l>
	  <l>bhidyate na tu liṅgākhyo bhedas tatra tadāśritaḥ</l></lg>
	  <lg xml:id="VāPa.3.12.17"><l>tasmād avasthite+apy arthe kasya cit pratibadhyate</l>
	  <l>śabdasya śaktiḥ sa tv eṣa śāstre+anvākhyāyate vidhiḥ</l></lg>
	  <lg xml:id="VāPa.3.12.18"><l>yasyārthasya prasiddhyartham ārabhyante pacādayaḥ</l>
	  <l>tat pradhānaṃ phalaṃ teṣāṃ na lābhādi prayojanam</l></lg>
	  <lg xml:id="VāPa.3.12.19"><l>yatrobhau svāmidāsau tu prārabhete saha kriyām</l>
	  <l>yugapad dharmabhedena dhātus tatra na vartate</l></lg>
	  <lg xml:id="VāPa.3.12.20"><l>yatra pratividhānārthaḥ pacis tatrātmanepadam</l>
	  <l>parasmaipadam anyatra saṃskārādyabhidhāyini</l></lg>
	  <lg xml:id="VāPa.3.12.21"><l>saṃvidhātuś ca sāṃnidhyād dāse dharmo +anusajyate</l>
	  <l>plakṣaśabdasya sāṃnidhyān nyagrodhe plakṣatā yathā</l></lg>
	  <lg xml:id="VāPa.3.12.22"><l>puroḍāśābhidhānaṃ ca dhānādiṣu yathā sthitam</l>
	  <l>chattriṇā cābhisaṃbandhāc chattriśabdābhidheyatā</l></lg>
	  <lg xml:id="VāPa.3.12.23"><l>arthāt pratītam anyonyaṃ pārārthyam avivakṣitam</l>
	  <l>ity ayaṃ śeṣaviṣayaḥ kaiś cid atrānuvarṇyate</l></lg>
	  <lg xml:id="VāPa.3.12.24"><l>atha pratividhātā yo halaiḥ kṛṣati pañcabhiḥ</l>
	  <l>bhāṣye nodāhṛtaṃ kasmāt prāptaṃ tatrātmanepadam</l></lg>
	  <lg xml:id="VāPa.3.12.25"><l>pratītatvāt tadarthasya śeṣatvaṃ yadi kalpyate</l>
	  <l>na syāt prāptavibhāṣāsau svaritetāṃ nivartikā</l></lg>
	  <lg xml:id="VāPa.3.12.26"><l>śuddhe tu saṃvidhānārthe kaiś cid atreṣyate kṛṣiḥ</l>
	  <l>taddharmā yajir ity evaṃ na syāt tatrātmanepadam</l></lg>
	  <lg xml:id="VāPa.3.12.27"><l>atra tūpapadenāyam arthabhedaḥ pratīyate</l>
	  <l>prāpte vibhāṣā kriyate tasmān nātrātmanepadam</l></lg>
	</div>
	<div type="samuddeśa">
	  <head> 3.13: liṅgasamuddeśa</head>
	  <lg xml:id="VāPa.3.13.1"><l>stanakeśādisaṃbandho viśiṣṭā vā stanādayaḥ</l>
	  <l>tadupavyañjanā jātir guṇāvasthā guṇās tathā</l></lg>
	  <lg xml:id="VāPa.3.13.2"><l>śabdopajanito+arthātmā śabdasaṃskāra ity api</l>
	  <l>liṅgānāṃ liṅgatattvajñair vikalpāḥ sapta darśitāḥ</l></lg>
	  <lg xml:id="VāPa.3.13.3"><l>upādānavikalpāś ca liṅgānāṃ sapta varṇitāḥ</l>
	  <l>vikalpasaṃniyogābhyāṃ ye śabdeṣu vyavasthitāḥ</l></lg>
	  <lg xml:id="VāPa.3.13.4"><l>tisro jātaya evaitāḥ kesāṃ cit samavasthitāḥ</l>
	  <l>aviruddhā, viruddhābhir gomahiṣyādijātibhiḥ</l></lg>
	  <lg xml:id="VāPa.3.13.5"><l>hastinyāṃ vaḍavāyāṃ ca strīti buddheḥ samanvayaḥ</l>
	  <l>atas tāṃ jātim icchanti dravyādisamavāyinīm</l></lg>
	  <lg xml:id="VāPa.3.13.6"><l>paratantrasya yal liṅgam apoddhāre vivakṣite</l>
	  <l>tatrāsau śabdasaṃskāraḥ śabdair eva vyapāśritaḥ</l></lg>
	  <lg xml:id="VāPa.3.13.7"><l>buddhyā kalpitarūpeṣu liṅgeṣv api ca saṃbhavaḥ</l>
	  <l>strītvādīnāṃ vyavasthā hi sā liṅgair vyapadiśyate</l></lg>
	  <lg xml:id="VāPa.3.13.8"><l>yathā salilanirbhāsā mṛgatṛṣṇāsu jāyate</l>
	  <l>jalopalabdhyanuguṇād bījād buddhir jale+asati</l></lg>
	  <lg xml:id="VāPa.3.13.9"><l>tathaivāvyapadeśyebhyo hetubhyas tārakādiṣu</l>
	  <l>mukhyebhya iva liṅgebhyo bhedā loke vyavasthitāḥ</l></lg>
	  <lg xml:id="VāPa.3.13.10"><l>vyakteṣu vyaktarūpāṇāṃ stanādīnāṃ tu darśanāt</l>
	  <l>avyaktavyañjanāvyakter jātir na parikalpyate</l></lg>
	  <lg xml:id="VāPa.3.13.11"><l>astitvaṃ ca pratijñāya sadādarśanam icchataḥ</l>
	  <l>atyantādarśane na syād asattvaṃ prati niścayaḥ</l></lg>
	  <lg xml:id="VāPa.3.13.12"><l>na cālam anumānāya śabdo+adarśanapūrvakaḥ</l>
	  <l>siddhe hi darśane kiṃ syād anumānaprayojanam</l></lg>
	  <lg xml:id="VāPa.3.13.13"><l>āvirbhāvas tirobhāvaḥ sthitiś cety anapāyinaḥ</l>
	  <l>dharmā mūrtiṣu sarvāsu liṅgatvenānudarśitāḥ</l></lg>
	  <lg xml:id="VāPa.3.13.14"><l>sarvamūrtyātmabhūtānāṃ śabdādināṃ guṇe guṇe</l>
	  <l>trayaḥ sattvādidharmās te sarvatra samavasthitāḥ</l></lg>
	  <lg xml:id="VāPa.3.13.15"><l>rūpasya cātmamātrānāṃ śuklādināṃ pratikṣaṇam</l>
	  <l>kā cit pralīyate kā cit kathaṃ cid abhivardhate</l></lg>
	  <lg xml:id="VāPa.3.13.16"><l>kvathitodakavac caiṣām anavasthitavṛttitā</l>
	  <l>ajasraṃ sarvabhāvānāṃ bhāṣya evopavarṇitā</l></lg>
	  <lg xml:id="VāPa.3.13.17"><l>pravṛtter ekarūpatvaṃ sāmyaṃ vā sthitir ucyate</l>
	  <l>avirbhāvatirobhāva- pravṛttyā vāvatiṣṭhate</l></lg>
	  <lg xml:id="VāPa.3.13.18"><l>guṇā ity eva buddher vā nimittatvaṃ sthitir matā</l>
	  <l>sthiteś ca sarvaliṅgānāṃ sarvanāmatvam ucyate</l></lg>
	  <lg xml:id="VāPa.3.13.19"><l>sthiteṣu sarvaliṅgeṣu vivakṣāniyamāśrayaḥ</l>
	  <l>kasya cic chabdasaṃskāre vyāpāraḥ kva cid iṣyate</l></lg>
	  <lg xml:id="VāPa.3.13.20"><l>saṃnidhāne nimittānāṃ kiṃ cid eva pravartakam</l>
	  <l>yathā takṣādiśabdānāṃ lingeṣu niyamas tathā</l></lg>
	  <lg xml:id="VāPa.3.13.21"><l>bhāvatattvadṛśaḥ śiṣṭāḥ śabdārtheṣu vyavasthitāḥ</l>
	  <l>yad yad dharme+aṅgatām eti liṅgaṃ tat tat pracakṣate</l></lg>
	  <lg xml:id="VāPa.3.13.22"><l>svarabhedād yathā śabdāḥ sādhavo viṣayāntare</l>
	  <l>liṅgabhedāt tathā siddhāt sādhutvam anugamyate</l></lg>
	  <lg xml:id="VāPa.3.13.23"><l>prayogo viprayogaś ca loke yatropalabhyate</l>
	  <l>śāstram ārabhyate tatra na prayogāviparyaye</l></lg>
	  <lg xml:id="VāPa.3.13.24"><l>upādhibhedād artheṣu guṇadharmasya kasya cit</l>
	  <l>nimittabhāvaḥ sādhutve vivakṣā ca vyavasthitā</l></lg>
	  <lg xml:id="VāPa.3.13.25"><l>himāraṇye mahattvena yukte strītvam avasthitam</l>
	  <l>hrasvopādhiviśiṣṭāyāḥ kuṭyāḥ prasavayogitā</l></lg>
	  <lg xml:id="VāPa.3.13.26"><l>śabdāntarānāṃ bhinne+artha upāyāḥ pratipattaye</l>
	  <l>ekatām iva niścitya laghvartham upadarśitāḥ</l></lg>
	  <lg xml:id="VāPa.3.13.27"><l>utpattiḥ prasavo+anyeṣāṃ nāśaḥ saṃstyānam ity api</l>
	  <l>ātmarūpaṃ tu bhāvānāṃ sthitir ity apadiśyate</l></lg>
	  <lg xml:id="VāPa.3.13.28"><l>dṛṣṭaṃ nimittaṃ kesāṃ cij jātyādivad avasthitam</l>
	  <l>dṛṣṭavac chabdasaṃskāra- mātraṃ tu parikalpitam</l></lg>
	  <lg xml:id="VāPa.3.13.29"><l>yathā prasiddhe+apy ekatve nānātvābhiniveśinaḥ</l>
	  <l>nānātvaṃ janayantīva śabdā liṅge+api sa kramaḥ</l></lg>
	  <lg xml:id="VāPa.3.13.30"><l>idaṃ veyam ayaṃ veti śabdasaṃskāramātrakam</l>
	  <l>nimittadarśanād arthe kaiś cit sarvatra varṇyate</l></lg>
	  <lg xml:id="VāPa.3.13.31"><l>nāvaśyaṃ viṣayatvena nimittaṃ vyavatiṣṭhate</l>
	  <l>indriyādi yathādṛṣṭaṃ bhedahetus tad iṣyate</l></lg>
	</div>
	<div type="samuddeśa">
	  <head>3.14: vṛttisamuddeśa</head>
	  <lg xml:id="VāPa.3.14.1"><l>kutsāpraśaṃsātiśayaiḥ samāptārthaṃ tu yujyate</l>
	  <l>padaṃ svārthādayaḥ sarve yasmāt kutsādihetavaḥ</l></lg>
	  <lg xml:id="VāPa.3.14.2"><l>devadattādikutsāyāṃ vartate kutsitaśrutiḥ</l>
	  <l>kutsitasthā tu yā kutsā tadarthaḥ ko vidhīyate</l></lg>
	  <lg xml:id="VāPa.3.14.3"><l>prakṛṣṭa iti śuklādi- prakarṣasyābhidhāyakaḥ</l>
	  <l>prakṛṣṭasya prakarṣe tu tarabādir vidhīyate</l></lg>
	  <lg xml:id="VāPa.3.14.4"><l>kutsitatvena kutsyo vā na samyag vāpi kutsitaḥ</l>
	  <l>svaśabdābhihite kena viśiṣṭo+arthaḥ pratīyate</l></lg>
	  <lg xml:id="VāPa.3.14.5"><l>na ca sāṃpratikī kutsā bhedābhāvāt pratīyate</l>
	  <l>pūjyate kutsitatvena praśastatvena kutsyate</l></lg>
	  <lg xml:id="VāPa.3.14.6"><l>viśeṣaṇaviśeṣyatvaṃ padayor upajāyate</l>
	  <l>na prātipadikārthaś ca tatraiva vyatiricyate</l></lg>
	  <lg xml:id="VāPa.3.14.7"><l>viśeṣyaṃ syād anirjñātaṃ nirjñāto+artho viśeṣaṇam</l>
	  <l>parārthatvena śeṣatvaṃ sarveṣām upakāriṇām</l></lg>
	  <lg xml:id="VāPa.3.14.8"><l>vibhaktibhedo niyamād guṇaguṇyabhidhāyinoḥ</l>
	  <l>sāmānādhikaraṇyasya prasiddhir dravyaśabdayoḥ</l></lg>
	  <lg xml:id="VāPa.3.14.9"><l>dravye+anirjñātajātīye kṛṣṇaśabdaḥ prayujyate</l>
	  <l>anirjñātaguṇe caivaṃ tilaśabdaḥ pravartate</l></lg>
	  <lg xml:id="VāPa.3.14.10"><l>sāmānyānām asaṃbandhāt tau viśeṣe vyavasthitau</l>
	  <l>rūpābhedād viśeṣaṃ tam abhivyaṅktuṃ na śaknutaḥ</l></lg>
	  <lg xml:id="VāPa.3.14.11"><l>tāv eva saṃnipatitau bhedena pratipādane</l>
	  <l>avacchedam ivādhāya saṃśayaṃ vyapakarṣataḥ</l></lg>
	  <lg xml:id="VāPa.3.14.12"><l>dravyātmā guṇasaṃsarga- bhedād āśrīyate pṛthak</l>
	  <l>jātisaṃbandhabhedāc ca dvitīya iva gṛhyate</l></lg>
	  <lg xml:id="VāPa.3.14.13"><l>nimittair abhisaṃbandhād yā nimittasarūpatā</l>
	  <l>tayaikasyāpi nānātvaṃ rūpabhedāt prakalpate</l></lg>
	  <lg xml:id="VāPa.3.14.14"><l>dravyāvasthā tṛtīyā tu yasyāṃ saṃsṛjyate dvayam</l>
	  <l>tayor avasthayor bhedād āśrayatve niyujyate</l></lg>
	  <lg xml:id="VāPa.3.14.15"><l>buddhyaikaṃ bhidyate bhinnam ekatvaṃ copagacchati</l>
	  <l>buddhyāvasthā vibhajyante sā hy arthasya vidhāyikā</l></lg>
	  <lg xml:id="VāPa.3.14.16"><l>vyapadeśivad ekasmin buddhyā nānātvakalpanā</l>
	  <l>tayā kalpitabhedaḥ sann arthātmā vyapadiśyate</l></lg>
	  <lg xml:id="VāPa.3.14.17"><l>kriyābhedena dṛṣṭānām aśmādīnāṃ punaḥ punaḥ</l>
	  <l>kiṃ cid darśanam anyena darśanenāpadiśyate</l></lg>
	  <lg xml:id="VāPa.3.14.18"><l>prayogabhedād dhātūnāṃ prakalpya bahurūpatām</l>
	  <l>bhedābhedāv upādāya kva cid ekāctvam ucyate</l></lg>
	  <lg xml:id="VāPa.3.14.19"><l>anvayavyatirekābhyām arthavān parikalpitaḥ</l>
	  <l>eko dhātvarthavigamād varṇatvenopacaryate</l></lg>
	  <lg xml:id="VāPa.3.14.20"><l>dravyātmānas trayas tasmād buddhau nānā vyavasthitāḥ</l>
	  <l>āśrayāśrayidharmeṇety ayaṃ pūrvebhya āgamaḥ</l></lg>
	  <lg xml:id="VāPa.3.14.21"><l>sāmānādhikaraṇyaṃ ca śabdayoḥ kaiś cid iṣyate</l>
	  <l>viśeṣaṇaviśeṣyatvaṃ saṃjñāsaṃjñitvam eva ca</l></lg>
	  <lg xml:id="VāPa.3.14.22"><l>keṣāṃ cij jātiguṇayor ekārthasamavetayoḥ</l>
	  <l>vṛttiḥ kṛṣṇatileṣv iṣṭā śabde dravyābhidhāyini</l></lg>
	  <lg xml:id="VāPa.3.14.23"><l>saṃs tu rūparasādinām āśrayo nābhidhīyate</l>
	  <l>dravyābhidhānena vinā tatas te dvandvabhāvinaḥ</l></lg>
	  <lg xml:id="VāPa.3.14.24"><l>dravyābhidhāyī kṛṣṇādir ākāṅkṣāvān pravartate</l>
	  <l>nimittānuvidhāyitvāt tat tilādau na vidyate</l></lg>
	  <lg xml:id="VāPa.3.14.25"><l>evaṃ jātimati dravye pratyāsanne kriyāṃ prati</l>
	  <l>guṇadharma guṇāviṣṭaṃ dravyaṃ bhedāya kalpate</l></lg>
	  <lg xml:id="VāPa.3.14.26"><l>guṇamātrābhidhāyitvaṃ ke cid icchanti vṛttiṣu</l>
	  <l>ajāśvādiṣu saṃbandhād rūḍhīnām iva rūḍhibhiḥ</l></lg>
	  <lg xml:id="VāPa.3.14.27"><l>tile pūrvam upātte vā tatraiva matub iṣyate</l>
	  <l>sa ca dharmaḥ samāseṣu guṇas tasmād viśeṣaṇam</l></lg>
	  <lg xml:id="VāPa.3.14.28 *"><l>[paṭvīmṛdvyoḥ samāse tu yady apy ekārthavṛttitā</l>
	  <l>bhinnam atrādhikaraṇaṃ prāg vṛttes tac ca gṛhyate</l></lg>
	  <lg xml:id="VāPa.3.14.29"><l>anusyūteva bhedābhyām ekā prakhyopajāyate</l>
	  <l>yadā sahavivakṣāṃ tām āhur dvandvaikaśeṣayoḥ</l></lg>
	  <lg xml:id="VāPa.3.14.30"><l>itaretarayogas tu bhinnasaṅghābhidhāyinām</l>
	  <l>pratyekaṃ ca samūho+asau samūhiṣu samāpyate</l></lg>
	  <lg xml:id="VāPa.3.14.31"><l>vyāpārasamudāyasya yathādhiśrayaṇādiṣu</l>
	  <l>pratyekaṃ jātivad vṛttis tathā dvandvapadeṣv api</l></lg>
	  <lg xml:id="VāPa.3.14.32"><l>śauṇḍārdharcapuroḍāśa- cchattriṇo+atra nidarśanam</l>
	  <l>te viṣṇumitrā iti ca bhinneṣu sahacāriṣu</l></lg>
	  <lg xml:id="VāPa.3.14.33"><l>arthāntarābhidhāyitvaṃ tathārthāntaravartinām</l>
	  <l>yābhyāṃ caikam anekārthaṃ tābhyām evāparaṃ padam</l></lg>
	  <lg xml:id="VāPa.3.14.34"><l>samudāyāntaratvāc ca tādṛśo+artho na laukikaḥ</l>
	  <l>anvayavyatirekābhyāṃ śāstrārtho+api na dṛśyate</l></lg>
	  <lg xml:id="VāPa.3.14.35"><l>duḥkhā durupapādā ca tasmād bhāṣye+apy udāhṛtā</l>
	  <l>yugapadvācitā sā tu vyavahārārtham āśritā</l></lg>
	  <lg xml:id="VāPa.3.14.36"><l>samudāyam upakramya padaṃ tasyāṃ prayujyate</l>
	  <l>vibhāgena samākhyāne tatas tad dvyartham ucyate</l></lg>
	  <lg xml:id="VāPa.3.14.37"><l>vākye+api niyatā dharmāḥ ke cid vṛttau dvayos tathā</l>
	  <l>te tv abhedena sāmarthya- mātra evopavarṇitāḥ</l></lg>
	  <lg xml:id="VāPa.3.14.38"><l>vṛttau viśeṣavṛttitvād bhede sāmānyavācitā</l>
	  <l>upamānasamāsādau śyāmādīnām udāhṛtā</l></lg>
	  <lg xml:id="VāPa.3.14.39"><l>vṛttir anyapadārthe yā tasyā vākyeṣv asaṃbhavaḥ</l>
	  <l>cārthe dvandvapadānāṃ ca bhede vṛttir na vidyate</l></lg>
	  <lg xml:id="VāPa.3.14.40"><l>bhede sati nirādīnāṃ krāntādyartheṣv asaṃbhavaḥ</l>
	  <l>prāg vṛtter jātivācitvaṃ na ca gaurakharādiṣu</l></lg>
	  <lg xml:id="VāPa.3.14.41"><l>krīḍāyā, jīvikāyāś ca vākyenāvacanāt tathā</l>
	  <l>na nityagrahaṇaṃ yuktaṃ kauṭilye yaṅvidhau yathā</l></lg>
	  <lg xml:id="VāPa.3.14.42"><l>nirdhāraṇādiviṣaye vyapekṣaiva yataḥ sthitā</l>
	  <l>samāsapratiṣedhānāṃ tato nāsti prayojanam</l></lg>
	  <lg xml:id="VāPa.3.14.43"><l>vidhibhiḥ pratiṣedhaiś ca bhedābhedanidarśanam</l>
	  <l>kṛtaṃ dvandvaikavadbhāve saṅghavṛttyupadeśavat</l></lg>
	  <lg xml:id="VāPa.3.14.44"><l>sāmarthyam aviśeṣoktam api lokavyavasthayā</l>
	  <l>vṛttyavṛttyoḥ prayogajñair vibhaktaṃ pratipattṛbhiḥ</l></lg>
	  <lg xml:id="VāPa.3.14.45"><l>arthasya vinivṛttatvāl lugādi na virudhyate</l>
	  <l>ekārthībhāva evātaḥ samāsākhyā vidhīyate</l></lg>
	  <lg xml:id="VāPa.3.14.46"><l>vyavasthitavibhāṣā ca sāmānye kaiś cid iṣyate</l>
	  <l>tathā vākyaṃ vyapekṣāyāṃ samāso+anyatra śiṣyate</l></lg>
	  <lg xml:id="VāPa.3.14.47"><l>tulyaśrutitvāt tattve+api rājādīnām upāśrite</l>
	  <l>vṛttau viśeṣaṇākāṅkṣā- gamakatvān nivartate</l></lg>
	  <lg xml:id="VāPa.3.14.48"><l>saṃbandhiśabdaḥ sāpekṣo nityaṃ sarvaḥ prayujyate</l>
	  <l>svārthavat sā vyapekṣāsya vṛttāv api na hīyate</l></lg>
	  <lg xml:id="VāPa.3.14.49"><l>samudāyena saṃbandho yesāṃ gurukulādinā</l>
	  <l>saṃspṛśyāvayavāṃs te+api yujyante tadvatā saha</l></lg>
	  <lg xml:id="VāPa.3.14.50"><l>abudhān praty upāyāś ca vicitrāḥ pratipattaye</l>
	  <l>śabdāntaratvād atyanta- bhedo vākyasamāsayoḥ</l></lg>
	  <lg xml:id="VāPa.3.14.51"><l>asamāse samāse ca gorathādiṣv adarśanāt</l>
	  <l>yuktādināṃ na śāstreṇa nivṛttyanugamaḥ kṛtaḥ</l></lg>
	  <lg xml:id="VāPa.3.14.52"><l>śabdāntaratvād yuktādiḥ kva cid vākye prayujyate</l>
	  <l>praparṇaprapalāśādau gataśabdaś ca vṛttiṣu</l></lg>
	  <lg xml:id="VāPa.3.14.53"><l>viśeṣaṇaviśesyatvaṃ kaiś cid ekas tathāśrayaḥ</l>
	  <l>upāye tattvadarśitvād iṣyate vṛttivākyayoḥ</l></lg>
	  <lg xml:id="VāPa.3.14.54"><l>padaṃ yathaiva vṛkṣādi viśiṣṭe+arthe vyavasthitam</l>
	  <l>nīlotpalādy api tathā bhāgābhyāṃ vartate vinā</l></lg>
	  <lg xml:id="VāPa.3.14.55"><l>śrotriyakṣetriyādināṃ na ca vāsiṣṭhagārgyavat</l>
	  <l>bhedena pratyayo loke tulyarūpāsamanvayāt</l></lg>
	  <lg xml:id="VāPa.3.14.56"><l>saptaparṇādivad bhedo na vṛttau vidyate kva cit</l>
	  <l>rūḍhyarūḍhivibhāgo+api kriyate pratipattaye</l></lg>
	  <lg xml:id="VāPa.3.14.57"><l>yā sāmānyāśrayā saṃjñā viśeṣaviṣayā ca yā</l>
	  <l>bahulagrahaṇān nāsti pravṛttir ubhayos tayoḥ</l></lg>
	  <lg xml:id="VāPa.3.14.58"><l>susūkṣmajaṭakeśādau samāso+avayave yadi</l>
	  <l>syāt syāt tatrāntaraṅgatvād bādhako+avayavasvaraḥ</l></lg>
	  <lg xml:id="VāPa.3.14.59"><l>samudāyasya vṛttau ca naikadeśo vibhāṣyate</l>
	  <l>bheda eva vibhāṣāyā niyato viṣayo yataḥ</l></lg>
	  <lg xml:id="VāPa.3.14.60"><l>yataś cāviṣayaḥ so+asyās tasmān nāsty akṛtārthatā</l>
	  <l>abhedaprakrame+atyantaṃ bhedānām apasāraṇāt</l></lg>
	  <lg xml:id="VāPa.3.14.61"><l>mahākaṣṭaśritety evaṃ na syād bhedaḥ padatraye</l>
	  <l>vṛttāv avayavasyāttvaṃ yasmān na pratiṣidhyate</l></lg>
	  <lg xml:id="VāPa.3.14.62"><l>mahāraṇyam atīte tu tripadād bhidyate svaraḥ</l>
	  <l>yasmāt tatrāntaraṅgatvād bādhako+avayavasvaraḥ</l></lg>
	  <lg xml:id="VāPa.3.14.63"><l>satiśiṣṭabaliyastvāt thāthādisvara eva tu</l>
	  <l>dvipade tena yagapat tritayaṃ na samasyate</l></lg>
	  <lg xml:id="VāPa.3.14.64"><l>yeṣām apūjyamānatvaṃ parārthānugamātmake</l>
	  <l>viśeṣaṇaviśeṣyatvam api teṣāṃ na kalpate</l></lg>
	  <lg xml:id="VāPa.3.14.65"><l>viśeṣaḥ śrūyamāṇo+api pradhāneṣu guṇeṣu vā</l>
	  <l>śabdāntaratvād vākye tu vṛttau nityaṃ na vidyate</l></lg>
	  <lg xml:id="VāPa.3.14.66"><l>viśeṣakarmasaṃbandhe nirbhukte+api kṛtādibhiḥ</l>
	  <l>viśeṣanirapekṣo+anyaḥ kṛtaśabdaḥ pravartate</l></lg>
	  <lg xml:id="VāPa.3.14.67"><l>akarmakatve saty evaṃ ktāntaṃ bhāvābhidhāyi tat</l>
	  <l>tataḥ kriyāvatā kartrā yogo bhavati karmaṇām</l></lg>
	  <lg xml:id="VāPa.3.14.68"><l>avigrahā gatādisthā yathā grāmādikarmabhiḥ</l>
	  <l>saṃbadhyate kriyā tadvat kṛtapūrvyādiṣu sthitā</l></lg>
	  <lg xml:id="VāPa.3.14.69"><l>muṇḍisūtrvādayo+asadbhir bhāgair anugatā iva</l>
	  <l>vibhaktāḥ kalpitātmāno dhātavaḥ kuṭṭicarcivat</l></lg>
	  <lg xml:id="VāPa.3.14.70"><l>putrīyatau na putro+asti viśeṣecchā tu tādṛśī</l>
	  <l>vinaiva putrānugamād yā putre vyavatiṣṭhate</l></lg>
	  <lg xml:id="VāPa.3.14.71"><l>prāṇair vinā yathā dhārir jīvatau prāṇakarmakaḥ</l>
	  <l>na cātra dhārir na prāṇā jīvatis tu kriyāntaram</l></lg>
	  <lg xml:id="VāPa.3.14.72"><l>tathā vineṣiputrābhyāṃ putrīyāyāṃ kriyāntaram</l>
	  <l>anvākhyānāya bhedās tu sadṛśāḥ pratipādakāḥ</l></lg>
	  <lg xml:id="VāPa.3.14.73"><l>ākṣepāc ca prayoge.na viṣayāntaravartinā</l>
	  <l>sad apīcchākyacaḥ karma vākya eva prayujyate</l></lg>
	  <lg xml:id="VāPa.3.14.74"><l>prasiddhena hṛtaḥ śabdo bhāvagarhābhidhāyinā</l>
	  <l>abhyāse tulyarūpatvān na yaṅantaḥ prayujyate</l></lg>
	  <lg xml:id="VāPa.3.14.75"><l>śabdā yathā vibhajyante bhāgair iva vikalpitaiḥ</l>
	  <l>anvākhyeyās tathā śāstram atidūre vyavasthitam</l></lg>
	  <lg xml:id="VāPa.3.14.76"><l>arthasyānugamaṃ kaṃ cid dṛṣṭvaiva parikalpitam</l>
	  <l>padaṃ vākye pade dhātur dhātau bhāgaś ca muṇḍivat</l></lg>
	  <lg xml:id="VāPa.3.14.77"><l>aviprayogaḥ sādhutve vyutpattir anavasthitā</l>
	  <l>upāyān pratipattīnāṃ nābhimanyeta satyataḥ</l></lg>
	  <lg xml:id="VāPa.3.14.78"><l>yathaiva ḍitthe davatiḥ pācake pacatis tathā</l>
	  <l>ḍayatiś ca paciś caiva dvāv apy etāv alaukikau</l></lg>
	  <lg xml:id="VāPa.3.14.79"><l>prakṛtipratyayāv ūhyau padāt tābhyāṃ padaṃ tathā</l>
	  <l>anubandhasvarādibhyaḥ śiṣṭaiḥ śāstraṃ na tān prati</l></lg>
	  <lg xml:id="VāPa.3.14.80"><l>śāstradṛṣṭis tu śāstrasya prāptimātre+apy aniścite</l>
	  <l>yujyate pratyavāyena śāstraṃ cakṣur apaśyatām</l></lg>
	  <lg xml:id="VāPa.3.14.81"><l>arthāntarābhidhānāc ca paurvāparyaṃ na bhidyate</l>
	  <l>rājadantāhitāgnyādi- rājāśvādiṣu sarvathā</l></lg>
	  <lg xml:id="VāPa.3.14.82"><l>vinaiva pratyayair vṛttau ye bhinnārthābhidhāyinaḥ</l>
	  <l>gargādayo lukā teṣāṃ sādhutvam anugamyate</l></lg>
	  <lg xml:id="VāPa.3.14.83 *"><l>[so+ayam ity abhisaṃbandhāt pratyayena vinā yadi</l>
	  <l>bhṛgvādayaḥ prayujyeran nāpatye niyamo bhavet</l></lg>
	  <lg xml:id="VāPa.3.14.84"><l>so+ayam ity abhisaṃbandhe liṅgopavyañjanād ṛte</l>
	  <l>praṣṭhādiṣu na jāyaiva niyamena pratīyate</l></lg>
	  <lg xml:id="VāPa.3.14.85"><l>mānameyābhisaṃbandha- viśeṣe+aṅgīkṛte tathā</l>
	  <l>prasthādīnām asādhutvaṃ taddhitena vinā bhavet</l></lg>
	  <lg xml:id="VāPa.3.14.86"><l>taddhito yogabhedena vākyaṃ vā syād vibhāṣitam</l>
	  <l>parimāṇādhike tatra prathamā śiṣyate punaḥ</l></lg>
	  <lg xml:id="VāPa.3.14.87"><l>vyatiriktasya sādhutve tad eva ca nidarśanam</l>
	  <l>yujyate+aṅgīkṛtādhikyaṃ tat sarvābhir vibhaktibhiḥ</l></lg>
	  <lg xml:id="VāPa.3.14.88"><l>śuklādiṣu matublopo vyatirekasya darśanāt</l>
	  <l>asādhutvanivṛttyarthaṃ sādhavas te bidādivat</l></lg>
	  <lg xml:id="VāPa.3.14.89"><l>viśeṣaṇād viśeṣye+arthe tadbhāvābhyuccaye sati</l>
	  <l>punaś ca pratisaṃhāre vṛttim eke pracakṣate</l></lg>
	  <lg xml:id="VāPa.3.14.90"><l>nimitte pratyayaḥ pūrvo nānuprāpto nimittinā</l>
	  <l>nimittavati buddheś ca na nimittasarūpatā</l></lg>
	  <lg xml:id="VāPa.3.14.91"><l>saṃskārasahitāj jñānān nopaślesaḥ smṛter api</l>
	  <l>vyāpāre tannimittānāṃ na grāhyaṃ syāt tathā sthitam</l></lg>
	  <lg xml:id="VāPa.3.14.92"><l>antaḥkaraṇavṛttau ca vyarthā bāhyārthakalpanā</l>
	  <l>tasmād anupakāre vā grāhyaṃ vā na tathā sthitam</l></lg>
	  <lg xml:id="VāPa.3.14.93"><l>anusyūteva saṃsṛṣṭair arthe buddhiḥ pravartate</l>
	  <l>vyākhyātāro vibhajyārthāṃs tān bhedena pracakṣate</l></lg>
	  <lg xml:id="VāPa.3.14.94"><l>tadātmany avibhakte ca buddhyantaram upāśritāḥ</l>
	  <l>vibhāgam iva manyante viśeṣaṇaviśeṣyayoḥ</l></lg>
	  <lg xml:id="VāPa.3.14.95"><l>abudhān prati vṛttiṃ ca vartayantaḥ prakalpitām</l>
	  <l>āhuḥ parārthavacane tyāgābhyuccayadharmatām</l></lg>
	  <lg xml:id="VāPa.3.14.96"><l>anvayād gamyate so+artho virodhī vā nivartate</l>
	  <l>dvyartham arthāntare vāpi tatrāhur upasarjanam</l></lg>
	  <lg xml:id="VāPa.3.14.97"><l>upāyamātraṃ nānātvaṃ samūhas tv eka eva saḥ</l>
	  <l>vikalpābhyuccayābhyāṃ vā bhedasaṃsargakalpanā</l></lg>
	  <lg xml:id="VāPa.3.14.98"><l>vṛttiṃ vartayatām evam abudhapratipattaye</l>
	  <l>bhinnāḥ saṃbodhanopāyāḥ puruṣeṣv anavasthitāḥ</l></lg>
	  <lg xml:id="VāPa.3.14.99"><l>vācikā dyotikā vāpi saṃkhyānāṃ vā vibhaktayaḥ</l>
	  <l>tadrūpe+avayave vṛttau saṃkhyābhedo nivartate</l></lg>
	  <lg xml:id="VāPa.3.14.100"><l>abhedaikatvasaṃkhyā vā tatrānyaivopajāyate</l>
	  <l>saṃsargarupaṃ saiṃkhyānām avibhaktaṃ tad ucyate</l></lg>
	  <lg xml:id="VāPa.3.14.101"><l>yathauṣadhirasāḥ sarve madhuny āhitaśaktayaḥ</l>
	  <l>avibhāgena vartante tāṃ saṃkhyāṃ tādṛśīṃ viduḥ</l></lg>
	  <lg xml:id="VāPa.3.14.102"><l>bhedānāṃ vā parityāgāt saṃkhyātmā sa tathāvidhaḥ</l>
	  <l>vyāpārāj jātibhāgasya bhedāpohena vartate</l></lg>
	  <lg xml:id="VāPa.3.14.103"><l>agṛhītaviśeṣeṇa yathā rūpeṇa rūpavān</l>
	  <l>prakhyāyate na śuklādi- bhedarūpas tu gṛhyate</l></lg>
	  <lg xml:id="VāPa.3.14.104"><l>bhedarūpasamāveśe tathā saty avivakṣite</l>
	  <l>bhāgaḥ prakāśitaḥ kaś cic chāstre+aṅgatvena gṛhyate</l></lg>
	  <lg xml:id="VāPa.3.14.105"><l>saṃkḥyāsāmānyarūpeṇa tadā so+amśaḥ pratīyate</l>
	  <l>arthasyānekaśaktitve śabdair niyataśaktibhiḥ</l></lg>
	  <lg xml:id="VāPa.3.14.106"><l>avyayānāṃ ca yo dharmo yaś ca bhedavatāṃ kramaḥ</l>
	  <l>abhinnavyapadeśārham antarālaṃ tad etayoḥ</l></lg>
	  <lg xml:id="VāPa.3.14.107"><l>alukaś caikavadbhāvas tasmin sati na śiṣyate</l>
	  <l>sa ca goṣucarādīnāṃ dharmo+asti vacanāntare</l></lg>
	  <lg xml:id="VāPa.3.14.108"><l>jātau dvivacanābhāvāt tad vṛttiṣu na vidyate</l>
	  <l>pratyākhyāne tu yogasya dravye goṣucarādayaḥ</l></lg>
	  <lg xml:id="VāPa.3.14.109"><l>āśrayād bhedavattāyāḥ sarvabhedasamanvayaḥ</l>
	  <l>dravyābhidhānapakṣo+api jātyākhyāyāṃ na vidyate</l></lg>
	  <lg xml:id="VāPa.3.14.110"><l>sarvadravyagatiś caivam ekaśeṣaś ca nocyate</l>
	  <l>pratyākhyāte+anyathā sūtre bhinnadravyagatir bhavet</l></lg>
	  <lg xml:id="VāPa.3.14.111"><l>vṛttau yo yuktavadbhāvo varaṇādiṣu śiṣyate</l>
	  <l>abhedaikatvasaṃkhyāyāṃ godau tatra na sidhyati</l></lg>
	  <lg xml:id="VāPa.3.14.112"><l>prāg vṛtter yuktavadbhāve ṣaṣṭhī bhedāśrayā bhavet</l>
	  <l>vṛttau saṃkhyāviśeṣāṇāṃ tyāgād bhedo nivartate</l></lg>
	  <lg xml:id="VāPa.3.14.113"><l>vidyamānāsu saṃkhyāsu ke cit saṃkhyāntaraṃ viduḥ</l>
	  <l>abhedākhyam upagrāhi vṛttau tac copajāyate</l></lg>
	  <lg xml:id="VāPa.3.14.114"><l>vyāpāraṃ yāti bhedākhyais tat svair avayavaiḥ kva cit</l>
	  <l>ātmā bhedānapekṣo+asya kva cid eti nimittatām</l></lg>
	  <lg xml:id="VāPa.3.14.115"><l>dāsyāḥ patir iti vyakto godāv iti ca dṛśyate</l>
	  <l>vyāpārabhedaḥ saṃkhyāyās tasmād eva vyavasthitaḥ</l></lg>
	  <lg xml:id="VāPa.3.14.116"><l>dvyādināṃ ca dviputrādau bāhyo bhedo nivartate</l>
	  <l>vibhaktivācyaḥ svārthatvān nimittaṃ tv avatiṣṭhate</l></lg>
	  <lg xml:id="VāPa.3.14.117"><l>dvitvopasarjane saṅghe dviśabdas tatra vartate</l>
	  <l>so+ayam ity abhisaṃbandhād ubhaśabde na tat tathā</l></lg>
	  <lg xml:id="VāPa.3.14.118"><l>ubhayas tatra tulyārtho vṛttau nityaṃ prayujyate</l>
	  <l>sūtre+api nityagrahaṇaṃ tadartham abhidhīyate</l></lg>
	  <lg xml:id="VāPa.3.14.119"><l>āpi ke cāparārthatvān nābheda upajāyate</l>
	  <l>ubhe iti tataḥ svārthe bhede vṛttiḥ prayujyate</l></lg>
	  <lg xml:id="VāPa.3.14.120"><l>strītvābhidhānapakṣe+api guṇabhāvaviparyayaḥ</l>
	  <l>svabhāvād aparārthatvāt tatra bhedo na hīyate</l></lg>
	  <lg xml:id="VāPa.3.14.121"><l>tasmād dvivacanāṭ ṭāpaś cobhayo+anyatra dṛśyate</l>
	  <l>pratyayaṃ tayapaṃ hitvā nāsty uttarapade punaḥ</l></lg>
	  <lg xml:id="VāPa.3.14.122"><l>prāptiḥ pragṛhyasaṃjñāyā na syāt pratyayalakṣaṇāt</l>
	  <l>kumāryagāre na hy asti samāso vacanāntare</l></lg>
	  <lg xml:id="VāPa.3.14.123"><l>ekadvayor yañādināṃ vibhāṣā luṅ na kalpate</l>
	  <l>yauṣmākas tāvakaś ceti bhedābhāvān na sidhyati</l></lg>
	  <lg xml:id="VāPa.3.14.124"><l>dṛṣṭo gārgyatare bhedas tathā gargatarā iti</l>
	  <l>yuṣmatpitā tvatpiteti tathādeśau vyavasthitau</l></lg>
	  <lg xml:id="VāPa.3.14.125"><l>upādhibhūtā yā saṃkhyā prakṛtau samavasthitā</l>
	  <l>ādeśaiḥ samjnayā vāpi vibhaktyā vyajyate vinā</l></lg>
	  <lg xml:id="VāPa.3.14.1.26"><l>śaurpike māsajāte ca parimāṇaṃ svabhāvataḥ</l>
	  <l>upādhibhūtām āśritya saṃkhyāṃ bhedena vartate</l></lg>
	  <lg xml:id="VāPa.3.14.127"><l>vayasvini paricchedaḥ krīte cāpi na gamyate</l>
	  <l>iṣṭo+abhedād ṛte tatra patimāṇam anarthakam</l></lg>
	  <lg xml:id="VāPa.3.14.128"><l>bhinnasyābhedavacanāt prasthādibhyaḥ śaso vidhiḥ</l>
	  <l>taddharmatvād abhedāt tu ghaṭādibhyo na dṛśyate</l></lg>
	  <lg xml:id="VāPa.3.14.129"><l>śrūyate vacanaṃ yatra bhāvas tatra viśiṣyate</l>
	  <l>nivartate yad vacanaṃ tasya bhāvo na vidyate</l></lg>
	  <lg xml:id="VāPa.3.14.130"><l>kāryaṃ sattāśrayaṃ śāstrād apravṛttir adarśanam</l>
	  <l>vākye dṛṣṭaṃ yad atyantam abhāvas tasya vṛttiṣu</l></lg>
	  <lg xml:id="VāPa.3.14.131"><l>samjñāviṣayabhedārthaṃ prasaktādarśanaṃ smṛtam</l>
	  <l>śrūyamānaṃ tu vacanaṃ viśiṣṭam upalabhyate</l></lg>
	  <lg xml:id="VāPa.3.14.132"><l>abhāvo vā luko yatra rūpavān vā vidhīyate</l>
	  <l>vyabhicārān nimittasya tatrāsādhuḥ prasajyate</l></lg>
	  <lg xml:id="VāPa.3.14.133"><l>bhedaḥ saṃkhyāviśeṣo vā vyākhyāto vṛttivākyayoḥ</l>
	  <l>sarvatraiva viśeṣas tu nāvaśyaṃ tādṛśo bhavet</l></lg>
	  <lg xml:id="VāPa.3.14.134"><l>āteś ca bhedahetutvān na liṅgena viśeṣyate</l>
	  <l>pradhānaṃ mṛgadugdhādau gārgīputre na sa kramaḥ</l></lg>
	  <lg xml:id="VāPa.3.14.135"><l>abhede liṅgasaṃkhyābhyāṃ yogāc chuklaṃ paṭā iti</l>
	  <l>prasakte śāstram ārabdhaṃ siddhaye liṅgasaṃkhyayoḥ</l></lg>
	  <lg xml:id="VāPa.3.14.136"><l>parārthaṃ śeṣabhāvaṃ yo vṛttiṣu pratipadyate</l>
	  <l>guṇo viśeṣaṇatvena sa sūtre vyapadiśyate</l></lg>
	  <lg xml:id="VāPa.3.14.137"><l>śabdāntaratvād vākyeṣu viśeṣā yady api śrutāḥ</l>
	  <l>vṛtter abhinnarūpatvāt teṣu vṛttir na vidyate</l></lg>
	  <lg xml:id="VāPa.3.14.138"><l>rūpāc ca śabdasaṃskāraḥ sāmānyaviṣayo yataḥ</l>
	  <l>tasmāt tadāśrayaṃ liṅgaṃ vacanaṃ ca prasajyate</l></lg>
	  <lg xml:id="VāPa.3.14.139"><l>saliṅgaṃ ca sasaṃkhyaṃ ca tato dravyābhidhāyinā</l>
	  <l>saṃbadhyate padaṃ tatra tayor bhinnā śrutir bhavet</l></lg>
	  <lg xml:id="VāPa.3.14.140"><l>bhāvino bahiraṅgasya vacanād āśrayasya ye</l>
	  <l>liṅgasaṃkhye guṇānāṃ te sūtreṇa pratipādite</l></lg>
	  <lg xml:id="VāPa.3.14.141"><l>viśeṣavṛtter api ca rūpābhedād alakṣitaḥ</l>
	  <l>yasmād viśeṣas tenātra bhedakāryaṃ na kalpate</l></lg>
	  <lg xml:id="VāPa.3.14.142"><l>viśeṣa eva sāmānyaṃ viśesād bhidyate yataḥ</l>
	  <l>abhedo hi viśeṣāṇām āśrito vinivartakaḥ</l></lg>
	  <lg xml:id="VāPa.3.14.143"><l>yad yad āśrīyate tat tad anyasya vinivartakam</l>
	  <l>bhedābhedavibhāgas tu sāmānye na nirūpyate</l></lg>
	  <lg xml:id="VāPa.3.14.144"><l>apoddhāraś ca sāmānyam iti tasyopakārinaḥ</l>
	  <l>nimittāvastham evātas tat svadharmeṇa gṛhyate</l></lg>
	  <lg xml:id="VāPa.3.14.145"><l>anirdhāritadharmatvād bhedā eva vikalpitāḥ</l>
	  <l>nimittair vyapadiśyante sāmānyākhyāviśesitāḥ</l></lg>
	  <lg xml:id="VāPa.3.14.146"><l>yadā tu vyapadiśyete liṅgasaṃkhye svabhāvataḥ</l>
	  <l>prayogeṣv eva sādhutvaṃ vākye prakramyate tadā</l></lg>
	  <lg xml:id="VāPa.3.14.147"><l>tatra prayogo+aniyato guṇānām āśrayaiḥ saha</l>
	  <l>sāmānyaṃ yat tad atyantaṃ tatraiva samavasthitam</l></lg>
	  <lg xml:id="VāPa.3.14.148"><l>na gotvaṃ śābaleyasya gaur iti vyapadiśyate</l>
	  <l>śuklatvaṃ bāhuleyasya śukla ity apadiśyate</l></lg>
	  <lg xml:id="VāPa.3.14.149"><l>vyatireke ca saty evaṃ matupaḥ śravanaṃ bhavet</l>
	  <l>lug anvākhyāyate tasmād rasādibhyaś ca nāsti saḥ</l></lg>
	  <lg xml:id="VāPa.3.14.150"><l>yat so+ayam iti saṃbandhād rūpābhedena vartate</l>
	  <l>śuklādivat tato lopas tad rasādau na vidyate</l></lg>
	  <lg xml:id="VāPa.3.14.151"><l>āveśo liṅgasaṃkhyābhyāṃ kva cin mañcādivat sthitah</l>
	  <l>so+ayam ity abhisaṃbandhe sa prasthādau na vidyate</l></lg>
	  <lg xml:id="VāPa.3.14.152"><l>liṅgam liṅgaparityāge sūtraṃ pratyayaśāsanam</l>
	  <l>so+ayam ity abhisaṃbandhāt puṃśabde stryabhidhāyini</l></lg>
	  <lg xml:id="VāPa.3.14.153"><l>āśraye liṅgasaṃkhyābhyām āśritaṃ vyapadiśyate</l>
	  <l>viśeṣaṇānāṃ cājāter iti śāstravyavasthayā</l></lg>
	  <lg xml:id="VāPa.3.14.154"><l>nimittānuvidhāyitvād ye dharmā bhedahetuṣu</l>
	  <l>ta āśraye+api vidyanta iti buddhir nivartyate</l></lg>
	  <lg xml:id="VāPa.3.14.155"><l>ākhyāyate ca śāstreṇa lokarūḍhā svabhāvataḥ</l>
	  <l>nimittatulyā godādau pravṛttir liṅgasaṃkhyayoḥ</l></lg>
	  <lg xml:id="VāPa.3.14.156"><l>haritakyādiṣu vyaktiḥ saṃkhyā khalatikādiṣu</l>
	  <l>manuṣyalubviśeṣāṇām abhidheyāśrayaṃ dvayam</l></lg>
	  <lg xml:id="VāPa.3.14.157"><l>jātiprayoge jātyā cet saṃbandham upagacchati</l>
	  <l>viśeṣaṇaṃ tato dharmāñ jātes tat pratipadyate</l></lg>
	  <lg xml:id="VāPa.3.14.158"><l>lubante saṃnipatitaṃ jāter anyad viśeṣaṇam</l>
	  <l>lubantasya pradhānatvāt taddharmair vyapadiśyate</l></lg>
	  <lg xml:id="VāPa.3.14.159"><l>nañsamāsabahuvrīhi- dvandvastryatiśayeṣu ye</l>
	  <l>bhedā bhāṣyānusāreṇa vācyās te liṅgasaṃkhyayoḥ</l></lg>
	  <lg xml:id="VāPa.3.14.160"><l>yadi ṣaṣṭhīdvitīyāntān nikṛṣṭāt tamabādayaḥ</l>
	  <l>nyakkāriṇi syur utkṛṣṭe prakṛteḥ syād viliṅgatā</l></lg>
	  <lg xml:id="VāPa.3.14.161"><l>kālyāṃ kālād dvitīyāntāt kāle kālyās tarab bhavet</l>
	  <l>nyakkāriṇi tathā gārgye gargebhyaḥ pratyayo bhavet</l></lg>
	  <lg xml:id="VāPa.3.14.162"><l>nyakkartṛṣu ca gargeṣu gārgyāt syāt tac ca neṣyate</l>
	  <l>kumāryāḥ svārthike ṅīp syāt prakṛtyartho hi nādhikaḥ</l></lg>
	  <lg xml:id="VāPa.3.14.163"><l>ṣaṣṭhyantād adhike tasmād guṇe svāśrayavartini</l>
	  <l>utkṛṣṭasamavetāyāṃ kriyāyāṃ vā vidhīyate</l></lg>
	  <lg xml:id="VāPa.3.14.164"><l>upāttaṃ ca prakṛtyartho dravyam evāśrayas tayoḥ</l>
	  <l>so+ayam ity abhisaṃbandhād abhedena pratīyate</l></lg>
	  <lg xml:id="VāPa.3.14.165"><l>rūpābhedāc ca tad dravyam ākāṅkṣāvat pratīyate</l>
	  <l>viśeṣair bhinnarūpais tad āśrayair iva yujyate</l></lg>
	  <lg xml:id="VāPa.3.14.166"><l>bhinnarūpesu yal liṅgaṃ viśeṣesu vyavasthitam</l>
	  <l>saṃkhyā ca tābhyām dravyātmā so+abhinno vyapadiśyate</l></lg>
	  <lg xml:id="VāPa.3.14.167"><l>āśrayaḥ samavāyi ca nimittaṃ liṅgasaṃkhyayoḥ</l>
	  <l>kartṛsthabhāvakaḥ śetir ato bhāṣya udāhṛtaḥ</l></lg>
	  <lg xml:id="VāPa.3.14.168"><l>nimittam āśrayatvena gṛhyeta yadi sādhanam</l>
	  <l>karmāpadiṣṭayoḥ prāptis tatra syāl liṅgasaṃkhyayoḥ</l></lg>
	  <lg xml:id="VāPa.3.14.169"><l>śāstre nimittabhāvena samudāyād apoddhṛtaḥ</l>
	  <l>stryarthas tasyecchayā yogaḥ prakṛtyā pratyayena vā</l></lg>
	  <lg xml:id="VāPa.3.14.170"><l>strīśabdo guṇaśabdatvāt tulyadharmā sitādibhiḥ</l>
	  <l>guṇamātre prayujyeta saṃstyānavati vāśraye</l></lg>
	  <lg xml:id="VāPa.3.14.171"><l>stryarthaḥ saṃstyānavad dravyaṃ prakṛtyarthaś ca yady asau</l>
	  <l>dravyopalakṣaṇārthatvaṃ saṃstyānasya tathā sati</l></lg>
	  <lg xml:id="VāPa.3.14.172"><l>saṃstyānena kva cid dravyaṃ dṛṣṭaṃ yady upalakṣitam</l>
	  <l>anaṅgīkṛtasaṃstyānāt tadvṛtteḥ pratyayo bhavet</l></lg>
	  <lg xml:id="VāPa.3.14.173"><l>bhūtādayaḥ ṣaḍākhyāś ca saṃstyānenopalakṣite</l>
	  <l>brāhmaṇyādau yadā vṛttās tebhyaḥ syuḥ pratyayās tadā</l></lg>
	  <lg xml:id="VāPa.3.14.174"><l>tadvanto hi pradhānatvāt pratyayāṇām prayojakāḥ</l>
	  <l>sāmānādhikaraiṇye+api tasmāṭ ṭābādisaṃbhavaḥ</l></lg>
	  <lg xml:id="VāPa.3.14.175"><l>guṇamātrābhidhāyitvaṃ strīśabde varṇyate yadā</l>
	  <l>prakṛtyarthaś ca saṃstyānaṃ svārthikāḥ pratyayās tadā</l></lg>
	  <lg xml:id="VāPa.3.14.176"><l>saṃstyāne kevale vṛttiḥ prakṛtīnām na vidyate</l>
	  <l>tadāviṣṭe tato dravye gṛhyante samavasthitāḥ</l></lg>
	  <lg xml:id="VāPa.3.14.177"><l>upakāri ca saṃstyānaṃ yeṣu śabdeṣv apekṣitam</l>
	  <l>tebhyaṣ ṭābādayas tac ca bhūtādiṣv avivakṣitam</l></lg>
	  <lg xml:id="VāPa.3.14.178"><l>saṃstyānaṃ pratyayasyārthaḥ śuddham āśrīyate yadā</l>
	  <l>tadā dvivacanāneka- pratyayatvaṃ na sidhyati</l></lg>
	  <lg xml:id="VāPa.3.14.179"><l>jātiś cet strītvam evāsau bhedo +anyatrāvivakṣitaḥ</l>
	  <l>yasmād bhinnair api dravyais tad ekaṃ sad viśiṣyate</l></lg>
	  <lg xml:id="VāPa.3.14.180"><l>mātrāṇām hi tirobhāve parimāṇam na vidyate</l>
	  <l>kumārya iti tena syāt kumāryāṃ bhedasaṃbhavāt</l></lg>
	  <lg xml:id="VāPa.3.14.181"><l>jātisaṃkhyāsamāhārair yathaiva sahacāriṇi</l>
	  <l>dravye kriyāḥ pravartanta ekātmatve vyapekṣite</l></lg>
	  <lg xml:id="VāPa.3.14.182"><l>mūrtibhyo mūrtidharmāṇām tathābhedasya darśanāt</l>
	  <l>sāmānādhikaraṇyaṃ ca kriyāyogaś ca kalpate</l></lg>
	  <lg xml:id="VāPa.3.14.183"><l>sāmānādhikaraṇye tu matublopād apekṣite</l>
	  <l>luk taddhitalukīti syāl luk tatrāpy upalakṣaṇam</l></lg>
	  <lg xml:id="VāPa.3.14.184"><l>kesāṃ cit tyaktabhedeṣu dravyeṣv eva vidhīyate</l>
	  <l>saṃstyānavatsu ṭābādir abhedena samanvayāt</l></lg>
	  <lg xml:id="VāPa.3.14.185"><l>sāmānyabhūto dravyātmā paricchinnaparigrahaḥ</l>
	  <l>kriyābhir yujyate bhedair bhāgaśaś cāvatiṣṭhate</l></lg>
	  <lg xml:id="VāPa.3.14.186"><l>śuklādiṣv āśrayadravyaṃ prādhānyenābhidhīyate</l>
	  <l>strītvaṃ tu pratyayārthatvād abhidhāviṣayo yataḥ</l></lg>
	  <lg xml:id="VāPa.3.14.187"><l>so+ayam ity abhisaṃbandhād āśrayaṃ pratipadyate</l>
	  <l>strītvaṃ svabhāvasiddho vā guṇabhāvaviparyayaḥ</l></lg>
	  <lg xml:id="VāPa.3.14.188"><l>sākāṅkṣatvād guṇatvena sāmānyaṃ vopadiśyate</l>
	  <l>vyaktīnām ātmadharmo+asāv ekaprakhyānibandhanaḥ</l></lg>
	  <lg xml:id="VāPa.3.14.189"><l>evambhūtā ca sāvasthā bhāgabhedaparigrahe</l>
	  <l>kṛte buddhyaiva bhedānām āśrayatve ca kalpite</l></lg>
	  <lg xml:id="VāPa.3.14.190"><l>niskṛṣṭeṣv api bhedeṣu vyaktirūpāśraye tataḥ</l>
	  <l>liṅgapratyavamarśena liṅgasaṃkhye prapadyate</l></lg>
	  <lg xml:id="VāPa.3.14.191"><l>antarena caśabdasya prayogaṃ dvandvabhāvinām</l>
	  <l>aviśiṣṭārthavṛttitvaṃ rūpābhedāt pratīyate</l></lg>
	  <lg xml:id="VāPa.3.14.192"><l>vikalpavati vā vṛttir nivartye+atha samuccite</l>
	  <l>teṣām ajñātaśaktīnāṃ dyotakena niyamyate</l></lg>
	  <lg xml:id="VāPa.3.14.193"><l>vṛttau viśiṣṭarūpatvāc caśabdo vinivartate</l>
	  <l>arthabhede+api sārūpyāt tac cārthenāpadiśyate</l></lg>
	  <lg xml:id="VāPa.3.14.194"><l>casya cāsattvabhūto+arthaḥ sa evāśriyate yadi</l>
	  <l>taddharmatvaṃ tato dvandve cādiṣv arthakṛtaṃ hi tat</l></lg>
	  <lg xml:id="VāPa.3.14.195"><l>cārthaḥ śabde kva cid bhedāt kathaṃ cit samavasthitaḥ</l>
	  <l>dyotakāś cādayas tasya vaktā dvandvas tu tadvatām</l></lg>
	  <lg xml:id="VāPa.3.14.196"><l>vikalpādyabhidheyasya cārthasyānyapadārthatā</l>
	  <l>dyotakatvān na kalpeta tasmāt sad upalakṣyate</l></lg>
	  <lg xml:id="VāPa.3.14.197"><l>tatra svābhāvikaṃ liṅgaṃ śabdadharme vyapekṣite</l>
	  <l>śabdaḥ kaś cit tam evārthaṃ kathaṃ cit pratipadyate</l></lg>
	  <lg xml:id="VāPa.3.14.198"><l>śabdād arthāḥ pratāyante sa bhedānāṃ vidhāyakaḥ</l>
	  <l>anumānaṃ vivakṣāyāḥ śabdād anyan na vidyate</l></lg>
	  <lg xml:id="VāPa.3.14.199"><l>samuccitaḥ syād dvandvārtho guṇabhūtasamuccayaḥ</l>
	  <l>samuccayo vāpi bhaved guṇabhūtasamuccitaḥ</l></lg>
	  <lg xml:id="VāPa.3.14.200"><l>samuccitasya prādhānye liṅgasaṃkhye svabhāvataḥ</l>
	  <l>samuccayasya prādhānye śāstraṃ syāt pratipādakam</l></lg>
	  <lg xml:id="VāPa.3.14.201"><l>samuccayavato+arthasya prādhānye+apy apare viduḥ</l>
	  <l>nimittānuvidhāyitvād asiddhim liṅgasaṃkhyayoḥ</l></lg>
	  <lg xml:id="VāPa.3.14.202"><l>samuccayo nimittaṃ cet syān nimittānuvartanam</l>
	  <l>anvayavyatirekābhyāṃ cārtho dvandvanibandhanaḥ</l></lg>
	  <lg xml:id="VāPa.3.14.203"><l>samuccitanimittatve cārthasyāpagame+api vā</l>
	  <l>svabhāvasiddhe dvandvasya liṅgasaṃkhye vyavasthite</l></lg>
	  <lg xml:id="VāPa.3.14.204"><l>padāntarasthasyārthasya dyotakatvān na yujyate</l>
	  <l>nipāto liṅgasaṃkhyābhyāṃ dvandvas tv arthasya vācakaḥ</l></lg>
	  <lg xml:id="VāPa.3.14.205"><l>nimittānuvidhāne ca dravyadharmānapekṣaṇāt</l>
	  <l>guṇapradhānabhāvena kriyāyogo na kalpate</l></lg>
	  <lg xml:id="VāPa.3.14.206"><l>yasya nāsti kriyāyogaḥ svatantro+asau na vidyate</l>
	  <l>artho dvandvasya tatra syād upādānam anarthakam</l></lg>
	  <lg xml:id="VāPa.3.14.207"><l>samuccayavato+arthasya vācako nānuvartate</l>
	  <l>nimittam api cāsyārthaḥ svadharmair yujyate tataḥ</l></lg>
	  <lg xml:id="VāPa.3.14.208"><l>bāhyo nāsty āśrayo dvandve viśeṣau tatra hi śrutau</l>
	  <l>samuccayas tadādhāras taddharmair vyapadiśyate</l></lg>
	  <lg xml:id="VāPa.3.14.209"><l>yo vāvayavabhedābhyāṃ bhedavadbhyām ivānvitaḥ</l>
	  <l>ekaḥ samūho dharmān sa bhāgayoḥ pratipadyate</l></lg>
	  <lg xml:id="VāPa.3.14.210"><l>ekaś ca dvyātmako+artho+asau bhedābhedasamanvitaḥ</l>
	  <l>yau bhedāv āśritas tatsthe liṅgasaṃkhye prapadyate</l></lg>
	  <lg xml:id="VāPa.3.14.211"><l>yathā svaśabdābhihite caitrārthe na prayujyate</l>
	  <l>caitraśabdo bahuvrihāv aprayogas tathā bhavet</l></lg>
	  <lg xml:id="VāPa.3.14.212"><l>yathā gaur iti śuklāder abhidhānaṃ na vidyate</l>
	  <l>evaṃ yasyābhisaṃbandho gobhis tāvat pratīyate</l></lg>
	  <lg xml:id="VāPa.3.14.213"><l>saṃbandhī niyato rūḍhaś citrāṇāṃ na ca vidyate</l>
	  <l>gavāṃ yathā vajrapāṇis tryakṣe vā+api vyavasthitaḥ</l></lg>
	  <lg xml:id="VāPa.3.14.214"><l>śabdāntaratvād vākyeṣu viśeṣā yady api śrutāḥ</l>
	  <l>vṛttiśabdo+anya evāyaṃ sāmānyasyābhidhāyakaḥ</l></lg>
	  <lg xml:id="VāPa.3.14.215"><l>agor acitragoś caiva rūpabhedān nivartakaḥ</l>
	  <l>na citragur viśeṣāṇāṃ rūpābhedāt tu vācakaḥ</l></lg>
	  <lg xml:id="VāPa.3.14.216"><l>yathā citragur ity etat prayukte na prayujyate</l>
	  <l>evaṃ yadi syāt sāmānyaṃ tasya na syāt pratiśrutiḥ</l></lg>
	  <lg xml:id="VāPa.3.14.217"><l>sarvādayo viśeṣās tu pradeśānāṃ nivartakāḥ</l>
	  <l>yathā pradeśāḥ sāmānya- pradeśāntarabādhakāḥ</l></lg>
	  <lg xml:id="VāPa.3.14.218"><l>vibhaktyarthābhidhānād vā ṣaṣṭhī nānuprayujyate</l>
	  <l>dravyasyānabhidhānāt tu tacchabdo+anuprayujyate</l></lg>
	  <lg xml:id="VāPa.3.14.219"><l>sāmānādhikaraṇyaṃ cen matublopāt prakalpate</l>
	  <l>matupo+api tadarthatvād anavasthā prasajyate</l></lg>
	  <lg xml:id="VāPa.3.14.220"><l>saṃbandhasya ca saṃbandī saṃbandho+anyaḥ prasajyate</l>
	  <l>vibhaktyarthapradhāne ca kriyāyogo na kalpate</l></lg>
	  <lg xml:id="VāPa.3.14.221"><l>vibhaktyarthapradhānatvāt tatas tatreti na kriyā</l>
	  <l>dṛśyādiḥ karmakartrādi- nimittatvāya kalpate</l></lg>
	  <lg xml:id="VāPa.3.14.222"><l>antarbhavec ca saṃbandhaḥ prādhānyābhihitaḥ katham</l>
	  <l>sa prātipadikārthaś ca tathābhūtaḥ kathaṃ bhatvet</l></lg>
	  <lg xml:id="VāPa.3.14.223"><l>asaṃbhavāt tu saṃbandhe saṃbandhasahacāriṇi</l>
	  <l>jātisaṃkhyāsamāhāra- kāryāṇām iva saṃbhavaḥ</l></lg>
	  <lg xml:id="VāPa.3.14.224"><l>so+ayam ity abhisaṃbandhād viśiṣṭāśrayavācinām</l>
	  <l>śuklādival liṅgasaṃkhye śāstrārambhād bhaviṣyataḥ</l></lg>
	  <lg xml:id="VāPa.3.14.225"><l>bhedena tu vivakṣāyāṃ sāmānye vā vivakṣite</l>
	  <l>saliṅgasya sasaṃkhyasya padārthasyāgatir bhavet</l></lg>
	  <lg xml:id="VāPa.3.14.226"><l>sādhutvaṃ na vibhaktyartha- mātre vṛttasya dṛśyate</l>
	  <l>kṛtsnārthavṛtteḥ sādhutvam ity arthagrahaṇaṃ kṛtam</l></lg>
	  <lg xml:id="VāPa.3.14.227"><l>so+ayam ity abhisaṃbandhād dravyavṛttir ayaṃ yadā</l>
	  <l>saliṅgasya sasaṃkhyasya tadā sādhutvam ucyate</l></lg>
	  <lg xml:id="VāPa.3.14.228"><l>antarbhūtavibhaktyarthe ṣaṣṭhī na śrūyate yathā</l>
	  <l>tathāśrutiḥ prasajyeta liṅgasaṃkhyābhidhāyinām</l></lg>
	  <lg xml:id="VāPa.3.14.229"><l>sādharmyam avyayena syād bahuvrīhes tathā sati</l>
	  <l>liṅgasaṃkhyānimittasya saṃskārasyāpavartanāt</l></lg>
	  <lg xml:id="VāPa.3.14.230"><l>prayuktena ca saṃbandhāc caitrādiśravanaṃ bhavet</l>
	  <l>vinā vibhaktyā saṃbandho vibhaktyā vidyate vinā</l></lg>
	  <lg xml:id="VāPa.3.14.231"><l>abhidhāne+api saṃkhyāyāḥ saṃkhyātvaṃ na nivartate</l>
	  <l>ṣaṣṭhyarthasyābhidhāne tu syāt prātipadikārthatā</l></lg>
	  <lg xml:id="VāPa.3.14.232"><l>anuprayogasiddhyarthaṃ na vibhaktyarthakalpanā</l>
	  <l>vastvantaram upakṣiptam iti ke cit pracakṣate</l></lg>
	  <lg xml:id="VāPa.3.14.233"><l>saṃbandibhir viśiṣṭānām saṃbandhānāṃ nimittatā</l>
	  <l>saṃbandhair vā viśiṣṭānāṃ tadvatāṃ syān nimittatā</l></lg>
	  <lg xml:id="VāPa.3.14.234"><l>ke cit saṃyogino daṇḍād viṣāṇāt samavāyinaḥ</l>
	  <l>tadvati pratyayān āhur bahuvrīhiṃ tathaiva ca</l></lg>
	  <lg xml:id="VāPa.3.14.235"><l>bhinnaṃ saṃbandhibhedena saṃbandham apare viduḥ</l>
	  <l>nimittaṃ sa vibhaktyarthaḥ samāsenābhidhīyate</l></lg>
	  <lg xml:id="VāPa.3.14.236"><l>pradhānam anyārthatayā bhinnaṃ svair upasarjanaiḥ</l>
	  <l>nimittam abbidheyaṃ vā sarvapaścād apekṣyate</l></lg>
	  <lg xml:id="VāPa.3.14.237"><l>svāmini vyatirekaś ca vākye yady api dṛśyate</l>
	  <l>prādhānya eva tasyeṣṭo bahuvrīhir vivakṣite</l></lg>
	  <lg xml:id="VāPa.3.14.238"><l>gavāṃ viśeṣaṇatvena yadā tadvān pravartate</l>
	  <l>asyaitā iti tatrārthe bahuvrīhir na vidyate</l></lg>
	  <lg xml:id="VāPa.3.14.239"><l>yadā pratyavamarśas tu tāsāṃ svāmī gavām iti</l>
	  <l>gobhis tadābhisaṃbandho nimittatvāya kalpate</l></lg>
	  <lg xml:id="VāPa.3.14.240"><l>apekṣamānaḥ saṃbandhaṃ rūḍhitvasya nivṛttaye</l>
	  <l>nimittānuvidhāyitvāt taddharmārthaḥ prasajyate</l></lg>
	  <lg xml:id="VāPa.3.14.241"><l>nānā citrā iti yathā nimittam anurudhyate</l>
	  <l>nānābhūte+api vṛttaḥ san bahuvrīhis tathā bhavet</l></lg>
	  <lg xml:id="VāPa.3.14.242"><l>saṃbandhini nimitte tu dravyadharmo na hīyate</l>
	  <l>liṅgābhāvo hi liṅgasya virodhitvena vartate</l></lg>
	  <lg xml:id="VāPa.3.14.243"><l>saṃkhvāvāṃl liṅgavāmś cārtho +abhinnadharmā, nimittataḥ</l>
	  <l>āsanna eva dravyatvāt taddharmair na virudhyate</l></lg>
	  <lg xml:id="VāPa.3.14.244"><l>vibhaktyarthena cāviṣṭaṃ śuddhaṃ ceti dvidhā sthitam</l>
	  <l>dravyaṃ śuddhasya yo dharmaḥ sa na syād anyadharmaṇaḥ</l></lg>
	  <lg xml:id="VāPa.3.14.245"><l>dravyamātrasya nirdeśe bhedo+ayam avivakṣitaḥ</l>
	  <l>granthe pūrvatra bhedas tu dvitīye+anupradarśitaḥ</l></lg>
	  <lg xml:id="VāPa.3.14.246"><l>dravyasya grahaṇaṃ cātra liṅgasaṃkhyāviśeṣaṇam</l>
	  <l>dravyāśritatvaṃ hi tayos tato+anyasya na sidhyataḥ</l></lg>
	  <lg xml:id="VāPa.3.14.247"><l>saṃbandhibhinnasaṃbandha- parichinne pravartate</l>
	  <l>samāso dravyasāmānye viśiṣṭārthānupātini</l></lg>
	  <lg xml:id="VāPa.3.14.248"><l>dravyadharmānatikrānto bhedadharmeṣv avasthitaḥ</l>
	  <l>bhaviṣyadāśrayāpekṣe liṅgasaṃkhye prapadyate</l></lg>
	  <lg xml:id="VāPa.3.14.249"><l>śāstrapravṛttibhede+api laukiko+artho na bhidyate</l>
	  <l>nañsamase yatas tatra trayaḥ pakṣā vicāritāḥ</l></lg>
	  <lg xml:id="VāPa.3.14.250"><l>śabdāntare+api caikatvam āśrityaivaṃ vicāraṇā</l>
	  <l>abrahmaṇādiṣu nañaḥ prayogo na hi vidyate</l></lg>
	  <lg xml:id="VāPa.3.14.251"><l>prāk samāsāt padārthānāṃ nivṛttir dyotyate nañā</l>
	  <l>svabhāvato nivṛttānāṃ rūpābhedād alakṣitā</l></lg>
	  <lg xml:id="VāPa.3.14.252"><l>brāhmaṇādisthayā vākyeṣv ākhyātapadavācyayā</l>
	  <l>kriyayā yasya saṃbandho vṛttis tasya na vidyate</l></lg>
	  <lg xml:id="VāPa.3.14.253"><l>pācakādipadasthā cen nañā saṃbadhyate kriyā</l>
	  <l>tatra sattānupādānāt tripakṣī nopapadyate</l></lg>
	  <lg xml:id="VāPa.3.14.254"><l>sattayaivābhisaṃbandho yadi sarvatra kalpyate</l>
	  <l>asann iti samāse+asmin sattānyā parikalpyatām</l></lg>
	  <lg xml:id="VāPa.3.14.255"><l>ktvānte ca tumunante ca nañsamāse na dṛśyate</l>
	  <l>viśeṣaṇaviśeṣyatvaṃ nañāsattābhidhāyinā</l></lg>
	  <lg xml:id="VāPa.3.14.256"><l>kriyāyāḥ sādhanādhāra- sāmānye nañ vyavasthitaḥ</l>
	  <l>tato viśiṣṭair ādhārair yujyate brāhmaṇādibhiḥ</l></lg>
	  <lg xml:id="VāPa.3.14.257"><l>vṛttau yathā gatādyartham upādāya nirādayaḥ</l>
	  <l>yujyante sādhanādhārair nañsamāse+api sa kramaḥ</l></lg>
	  <lg xml:id="VāPa.3.14.258"><l>tatrāsati naño vṛtter brāhmaṇakṣatriyādibhiḥ</l>
	  <l>viśeṣaṇaviśeṣyatvaṃ kalpyate kubjakhañjavat</l></lg>
	  <lg xml:id="VāPa.3.14.259"><l>kāmacāre ca saty evam asataḥ syāt pradhānatā,</l>
	  <l>guṇatvam itareṣāṃ ca teṣāṃ vā syāt pradhānatā</l></lg>
	  <lg xml:id="VāPa.3.14.260"><l>prādhānyenāśritāḥ pūrvaṃ śruteḥ sāmānyavṛttayaḥ</l>
	  <l>viśeṣa eva prakrāntā brāhmaṇakṣatrivādavaḥ</l></lg>
	  <lg xml:id="VāPa.3.14.261"><l>yathā gaurādibhis teṣām avacchedo vidhīyate</l>
	  <l>asatāpy anabhivyaktaṃ tādātmyaṃ vyajyate tathā</l></lg>
	  <lg xml:id="VāPa.3.14.262"><l>yathā sattābhidhānāya sann arthaḥ parikalpyate</l>
	  <l>tathāsattābhidhānāya nirupākhyo+api kalpate</l></lg>
	  <lg xml:id="VāPa.3.14.263"><l>kṣatriyādau padaṃ kṛtvā buddhiḥ sattāntarāśrayā</l>
	  <l>jātyā bhinnāṃ tataḥ sattāṃ prasaktām apakarṣati</l></lg>
	  <lg xml:id="VāPa.3.14.264"><l>abhāva iti bhāvasya pratiṣedhe vivakṣite</l>
	  <l>sopākhyatvam anāśritya pratiṣedho na kalpate</l></lg>
	  <lg xml:id="VāPa.3.14.265"><l>anekadharmavacanāḥ śabdāḥ saṅghābhidhāyinaḥ</l>
	  <l>ekadeśeṣu vartante tulyarūpāḥ svabhāvataḥ</l></lg>
	  <lg xml:id="VāPa.3.14.266"><l>yathaikadeśakaraṇāt kṛta itv abhidhīyate</l>
	  <l>akṛtaś ceti saṃghātaḥ sa evābrāhmaṇe kramaḥ</l></lg>
	  <lg xml:id="VāPa.3.14.267"><l>brāhmaṇo+abrāhmaṇas tasmād upanyāsāt prasajyate</l>
	  <l>akṛte vā kṛtāsaṅgād aviśiṣṭaṃ kṛtākṛtāt</l></lg>
	  <lg xml:id="VāPa.3.14.268"><l>amukhyasaṃbhave tatra mukhyasya vinivṛttaye</l>
	  <l>śāstrānvākhyānasamaye nañ prayukto viśeṣakaḥ</l></lg>
	  <lg xml:id="VāPa.3.14.269"><l>padārthānupaghātena dṛśyate+anyaviśeṣaṇam</l>
	  <l>atha jātimato+arthasya kaś cid dharmo nivartitaḥ</l></lg>
	  <lg xml:id="VāPa.3.14.270"><l>avaśyaṃ brāhmaṇe kaś cit kva cid dharmo na vidyate</l>
	  <l>viśeṣāvacanāt tatra nañaḥ śrutir anarthikā</l></lg>
	  <lg xml:id="VāPa.3.14.271"><l>aviśiṣṭasya paryāyo nañviśiṣṭaḥ prasajyate</l>
	  <l>anvākhyānād dhi sādhutvam evaṃbhūte pratīyate</l></lg>
	  <lg xml:id="VāPa.3.14.272"><l>padārthānupaghātena yady apy atra viśeṣaṇam</l>
	  <l>upacārasato+arthasya sāvasthā dyotyate nañā</l></lg>
	  <lg xml:id="VāPa.3.14.273"><l>viśeṣyeṣu yathābhūtaḥ padārthaḥ samavasthitaḥ</l>
	  <l>tathābhūte tathābhāvo gamyate bhedahetubhiḥ</l></lg>
	  <lg xml:id="VāPa.3.14.274"><l>nivṛtte+avayavas tasmin padārthe vartate katham</l>
	  <l>nānimittā hi śabdasya pravṛttir upapadyate</l></lg>
	  <lg xml:id="VāPa.3.14.275"><l>ārāc chabdavad ekasya viruddhe+arthe svabhāvataḥ</l>
	  <l>śabdasya vṛttir yady asti nañaḥ śrutir anarthikā</l></lg>
	  <lg xml:id="VāPa.3.14.276"><l>atha svabhāvo vacanād anvākhyeyatvam arhati</l>
	  <l>tad vācyam aprasiddhatvān nañārtho vinivartyate</l></lg>
	  <lg xml:id="VāPa.3.14.277"><l>yady apy ubhayavṛttitvaṃ pradhānaṃ tu pratīyate</l>
	  <l>prasthānaṃ gamyate śuddhe tadarthe+api na tiṣṭhatau</l></lg>
	  <lg xml:id="VāPa.3.14.278"><l>kimartham atathābhūte +asati mukhyārthasaṃbhave</l>
	  <l>bhede brāhmaṇaśabdasya vṛttir abhyupagamyate</l></lg>
	  <lg xml:id="VāPa.3.14.279"><l>ayaṃ padārtha etasmin kṣatriyādau na vidyate</l>
	  <l>iti tadvacanaḥ śabdaḥ pratyayāya prayujyate</l></lg>
	  <lg xml:id="VāPa.3.14.280"><l>buddher viṣayatāṃ prāpte śabdād arthe pratīyate</l>
	  <l>pravṛttir vā nivṛttir vā grutyā hy artho+anusajyate</l></lg>
	  <lg xml:id="VāPa.3.14.281"><l>asamyagupadeśād vā nimittāt saṃśayasya vā</l>
	  <l>śabdapravṛttir na tv asti loṣṭādiṣu viparyayāt</l></lg>
	  <lg xml:id="VāPa.3.14.282"><l>anekasmād asa iti prādhānye sati sidhyati</l>
	  <l>sāpekṣatvaṃ pradhānānām evaṃ yuktaṃ tvatalvidhau</l></lg>
	  <lg xml:id="VāPa.3.14.283"><l>ekasya ca pradhānatvāt tadviśeṣaṇasaṃnidhau</l>
	  <l>pradhānadharmāvyāvṛttir ato na vacanāntaram</l></lg>
	  <lg xml:id="VāPa.3.14.284"><l>pradhānam atra bhedyatvād ekārtho vikṛto nañā</l>
	  <l>hitvā svadharmān vartante dvyādayo+apy ekatāṃ gatāḥ</l></lg>
	  <lg xml:id="VāPa.3.14.285"><l>brāhmaṇatvaṃ yathāpannā nañyuktāḥ kṣatriyādayaḥ</l>
	  <l>dvitvādiṣu tathaikatvaṃ nañyogād upacaryate</l></lg>
	  <lg xml:id="VāPa.3.14.286"><l>ekatvayogam āsādya sa dharmaḥ pratiṣidhyate</l>
	  <l>dvyādibhyas teṣu tacchabdo vartate brāhmaṇādivat</l></lg>
	  <lg xml:id="VāPa.3.14.287"><l>āviṣṭasaṃkhyo vākye+asau yathā dvyādau prayujyate</l>
	  <l>vṛttau tasya pradhānatvāt sā saṃkhyā na nivartate</l></lg>
	  <lg xml:id="VāPa.3.14.288"><l>pratiṣedhyo yathābhūtas tathābhūto +anuṣajyate</l>
	  <l>vacanāntarayoge hi na so+arthaḥ pratiṣidhyate</l></lg>
	  <lg xml:id="VāPa.3.14.289"><l>aśukla iti kṛṣṇādir yathārthaḥ saṃpratīyate</l>
	  <l>saṃkhyāntaraṃ tathāneka ity atrāpy abhidhīyate</l></lg>
	  <lg xml:id="VāPa.3.14.290"><l>kriyāprasaṅgāt sarveṣu karmasv aṅgīkṛteṣu ca</l>
	  <l>ekasmin pratiṣiddhe+api prāptam anyat pratīyate</l></lg>
	  <lg xml:id="VāPa.3.14.291"><l>kriyāśrutiś ca prakrānte prasajyapratiṣedhane</l>
	  <l>paryudāse tu niyataṃ saṃkhyeyāntaram ucyate</l></lg>
	  <lg xml:id="VāPa.3.14.292"><l>dhātvarthaḥ karmaviṣayo vyapadiṣṭaḥ svasādhanaiḥ</l>
	  <l>arthāt sarvāṇi karmāṇi prāg ākṣipyāvatiṣṭhate</l></lg>
	  <lg xml:id="VāPa.3.14.293"><l>nirjñātasādhanādhāre yatrākhyāte prayujyate</l>
	  <l>aneka iti paścāc ca tiṣṭhatīty anuṣajyate</l></lg>
	  <lg xml:id="VāPa.3.14.294"><l>sādhyatvāt tatra siddhena kriyā dravyeṇa lakṣyate</l>
	  <l>prāg evāṅgīkṛtaṃ dravyam ataḥ pūrveṇa bhidyate</l></lg>
	  <lg xml:id="VāPa.3.14.295"><l>saṃkhyaiva pratiṣedhena saṃkhyāntaram apekṣate</l>
	  <l>vākye+api tena naikatva- mātram eva nivartyate</l></lg>
	  <lg xml:id="VāPa.3.14.296"><l>snehāntarād avacchedas tathāsatteḥ pratīyate</l>
	  <l>tailena bhojane+aprāpte na tv anyad upasecanam</l></lg>
	  <lg xml:id="VāPa.3.14.297"><l>ekārthe vartamānābhyām asatā brāhmaṇena ca</l>
	  <l>yadā jātyantaraṃ bāhyaṃ kṣatriyādy apadiśyate</l></lg>
	  <lg xml:id="VāPa.3.14.298"><l>śyāmeva śastrī kanyeti yathānyad vyapadiśyate</l>
	  <l>asan brāhmaṇa ity ābhyāṃ tathānye kṣatriyādayaḥ</l></lg>
	  <lg xml:id="VāPa.3.14.299"><l>asāsno gaur iti yathā, gavayo vyapadiśyate</l>
	  <l>jātyantaraṃ na gor eva sasnābhāvaḥ pratīyate</l></lg>
	  <lg xml:id="VāPa.3.14.300"><l>tulyarūpaṃ yathākhyātaṃ kaṇṭakair bhedahetubhiḥ</l>
	  <l>khadiraṃ jātibhedena kharjūrāt pratipadyate</l></lg>
	  <lg xml:id="VāPa.3.14.301"><l>avidyamānabrāhmaṇyo yādṛśo brāhmaṇo bhavet</l>
	  <l>aṅgīkṛtopamānena tathānyo+artho+abhidhīyate</l></lg>
	  <lg xml:id="VāPa.3.14.302"><l>avṛṣṭayo yathā varsā nīhārābhrasamāvṛtāḥ</l>
	  <l>tadrūpatvāt sa hemanta ity abhinnaḥ pratīyate</l></lg>
	  <lg xml:id="VāPa.3.14.303"><l>apare brāhmaṇādīnāṃ sarveṣāṃ jātivācinām</l>
	  <l>dravyasyānyapadārthatve nañā yogaṃ pracakṣate</l></lg>
	  <lg xml:id="VāPa.3.14.304"><l>na caivaṃviṣayaḥ kaś cid bahuvrīhiḥ prakalpate</l>
	  <l>agur aśva iti vyāptir nañsamāsena yasya na</l></lg>
	  <lg xml:id="VāPa.3.14.305"><l>dvandvaikadeśinor uktā paravalliṅgatā yataḥ</l>
	  <l>avarṣāsu tato+asiddhir iṣṭayor liṅgasaṃkhyayoḥ</l></lg>
	  <lg xml:id="VāPa.3.14.306"><l>viśeṣaṇaṃ brāhmaṇādi kriyāsaṃbandhino +asataḥ</l>
	  <l>yadā viṣayabhinnaṃ tat tadāsattvam pratīyate</l></lg>
	  <lg xml:id="VāPa.3.14.307"><l>brāhmaṇatvena cāsattvād ucyate sat tad anyathā</l>
	  <l>asad ity api sattvena sataḥ sattā nivartyate</l></lg>
	  <lg xml:id="VāPa.3.14.308"><l>samanyadravyavṛttitvān nimittānuvidhāyinaḥ</l>
	  <l>ayogo liṅgasaṃkhyābhyāṃ syād vā sāmānyadharmatā</l></lg>
	  <lg xml:id="VāPa.3.14.309"><l>prāg asattvābhidhāyitvaṃ samāse dravyavācitā</l>
	  <l>nimittānuvidhānaṃ ca na sarvatra svabhāvataḥ</l></lg>
	  <lg xml:id="VāPa.3.14.310"><l>nimittānuvidhāne ca kriyāyogo na kalpate</l>
	  <l>tathā cāvyapadeśyatvād upādānam anarthakam</l></lg>
	  <lg xml:id="VāPa.3.14.311"><l>asatsāmānyavṛttir vā viśeṣaiḥ kṣatriyādibhiḥ</l>
	  <l>prayuktair āśrayair bhinno yāti talliṅgasaṃkhyatām</l></lg>
	  <lg xml:id="VāPa.3.14.312"><l>prāg āśrayo hi bhedāya pradhāne +abhyantarīkṛtaḥ</l>
	  <l>punaḥ pratyavamarśena vibhakta iva dṛśyate</l></lg>
	  <lg xml:id="VāPa.3.14.313"><l>samāse śrūyate svārtho yena tadvāṃs tadāśrayaḥ</l>
	  <l>dravyaṃ tu liṅgasaṃkhyāvad asatābhyantarīkṛtam</l></lg>
	  <lg xml:id="VāPa.3.14.314"><l>ekārthaviṣayau śabdau tasminn anyārthavartinau</l>
	  <l>asataiva tu bhedānāṃ sarveṣām upasaṃgrahaḥ</l></lg>
	  <lg xml:id="VāPa.3.14.315"><l>te kṣatriyādibhir vācyā vācyā vā sarvanāmabhiḥ</l>
	  <l>yāntīvānyapadārthatvaṃ naño rūpāvikalpanāt</l></lg>
	  <lg xml:id="VāPa.3.14.316"><l>viśeṣasyāprayoge tu liṅgasaṃkhye na sidhyataḥ</l>
	  <l>avarṣādiṣu dosaś ca hemanto+anyāśrayo yataḥ</l></lg>
	  <lg xml:id="VāPa.3.14.317"><l>ākṛtiḥ sarvaśabdānāṃ yadā vācyā pratīyate</l>
	  <l>ekatvād ekaśabdatvaṃ nyāyyaṃ tasyāś ca varṇyate</l></lg>
	  <lg xml:id="VāPa.3.14.318"><l>āviṣṭaliṅgatā tasyāṃ syād grāmyapagusaṅghavat</l>
	  <l>dravyabhede+api caikatvāt tatraikavacanaṃ bhavet</l></lg>
	  <lg xml:id="VāPa.3.14.319"><l>āśrayāṇāṃ hi liṅgaiḥ sā niyatair eva yujyate</l>
	  <l>tathā ca yuktavadbhāve pratiṣedho nirarthakaḥ</l></lg>
	  <lg xml:id="VāPa.3.14.320"><l>sarvatrāviṣṭaliṅgatvaṃ lokaliṅgaparigrahe</l>
	  <l>virodhitvāt prasajyeta nāśritaṃ tac ca laukikam</l></lg>
	  <lg xml:id="VāPa.3.14.321"><l>sāmānyam ākṛtir bhāvo jātir ity atra laukikam</l>
	  <l>liṅgaṃ na saṃbhavaty eva tenānyat parigṛhyate</l></lg>
	  <lg xml:id="VāPa.3.14.322"><l>pravṛttir iti sāmānyaṃ lakṣaṇaṃ tasya kathyate</l>
	  <l>āvirbhāvas tirobhāvaḥ sthitiś cety atha bhidyate</l></lg>
	  <lg xml:id="VāPa.3.14.323"><l>pravṛttimantaḥ sarve+arthās tisṛbhiś ca pravṛttibhiḥ</l>
	  <l>satataṃ na viyujyante vācaś caivātra saṃbhavaḥ</l></lg>
	  <lg xml:id="VāPa.3.14.324"><l>yaś cāpravṛttidharmārthaś citirūpeṇa gṛhyate</l>
	  <l>anuyātīva so+anyeṣāṃ pravṛttīr viśvagāśrayāḥ</l></lg>
	  <lg xml:id="VāPa.3.14.325"><l>tenāsya citirūpaṃ ca citikālaś ca bhidyate</l>
	  <l>tasya svarūpabhedas tu na kaś cid api vidyate</l></lg>
	  <lg xml:id="VāPa.3.14.326"><l>acetaneṣu caitanyaṃ saṃkrāntam iva dṛśyate</l>
	  <l>pratibimbakadharmeṇa yat tac chabdanibandhanam</l></lg>
	  <lg xml:id="VāPa.3.14.327"><l>avasthā tādṛśī nāsti yā liṅgena na yujyate</l>
	  <l>kva cit tu śabdasaṃskāro liṅgasyānāśraye sati</l></lg>
	  <lg xml:id="VāPa.3.14.328"><l>kṛttaddhitābhidheyānāṃ bhāvānāṃ na virudhyate</l>
	  <l>śāstre liṅgaṃ guṇāvasthā tathā cākṛtir iṣyate</l></lg>
	  <lg xml:id="VāPa.3.14.329"><l>liṅgaṃ prati na bhedo+asti dravyapakṣe+api kaś cana</l>
	  <l>tasmāt sapta vikalpā ye saivātrāviṣṭaliṅgatā</l></lg>
	  <lg xml:id="VāPa.3.14.330"><l>vacane niyamaḥ śāstrād dravyasyābhyupagamyate</l>
	  <l>yatas tad ākṛtau śāstram anyathaiva samarthyate</l></lg>
	  <lg xml:id="VāPa.3.14.331"><l>vartate yo bahuṣv artho +abhede tasya vivakṣite</l>
	  <l>svāśrayair vyapadiṣṭasya śāstre vacanam ucyate</l></lg>
	  <lg xml:id="VāPa.3.14.332"><l>yadā tv āśrayabhedena bheda eva pratīyate</l>
	  <l>ākṛter dravyapakṣena tadā bhedo na vidyate</l></lg>
	  <lg xml:id="VāPa.3.14.333"><l>abhede tv ekaśabdatvāc chāstrāc ca vacane sati</l>
	  <l>ekaśeṣo na vaktavyo vacanānāṃ ca saṃbhavaḥ</l></lg>
	  <lg xml:id="VāPa.3.14.334"><l>nanu cānabhidheyatve dravyasya tadapāśrayaḥ</l>
	  <l>ākṛter upakāro+ayaṃ dravyābhāvān na kalpate</l></lg>
	  <lg xml:id="VāPa.3.14.335"><l>vyapadeśo+abhidheyena na śāstre kaś cid āśritaḥ</l>
	  <l>dravyaṃ nāma padārtho yo na ca sa pratiṣidhyate</l></lg>
	  <lg xml:id="VāPa.3.14.336"><l>guṇabhāvo+abhidheyatvaṃ prati dravyasya nāśritaḥ</l>
	  <l>upakāri guṇaḥ śeṣaḥ parārtha iti kalpanā</l></lg>
	  <lg xml:id="VāPa.3.14.337"><l>dravye na guṇabhāvo+asti vinādravyābhidhāyitām</l>
	  <l>ākṛtau vā pradhānatvam ata evaṃ samarthyate</l></lg>
	  <lg xml:id="VāPa.3.14.338"><l>kaiś cid guṇapradhānatvaṃ nāmākhyātavad iṣyate</l>
	  <l>na vṛttivat parārthasya guṇabhāvas tu varṇyate</l></lg>
	  <lg xml:id="VāPa.3.14.339"><l>guṇabhūtasya nānātvād ākṛter ekaśabdatā</l>
	  <l>siddho vacanabhedaś ca dravyabhedasamanvayāt</l></lg>
	  <lg xml:id="VāPa.3.14.340"><l>sādhanaṃ guṇabhāvena kriyāyā bhedakaṃ yathā</l>
	  <l>ākhyāteṣv ekaśabdāyā jāter dravyaṃ tathocyate</l></lg>
	  <lg xml:id="VāPa.3.14.341"><l>ekatve tulyarūpatvāc chabdānāṃ pratipādane</l>
	  <l>nimittāt tadvato+arthasya viśiṣṭagrahaṇe sati</l></lg>
	  <lg xml:id="VāPa.3.14.342"><l>so+ayam ity abhisaṃbandhād āśrayair ākṛteḥ saha</l>
	  <l>pravṛttau bhinnaśabdāyāṃ liṅgasaṃkhye prasidhyataḥ</l></lg>
	  <lg xml:id="VāPa.3.14.343"><l>prāk ca jātyabhisaṃbandhāt sarvanāmābhidheyatā</l>
	  <l>vastūpalakṣaṇaṃ sattve prayujyante tyadādayaḥ</l></lg>
	  <lg xml:id="VāPa.3.14.344"><l>pākau pākā iti yathā bhedakaḥ kaiś cid āśrayaḥ</l>
	  <l>iṣyate cānupādāno dharmo+asau guṇavācinām</l></lg>
	  <lg xml:id="VāPa.3.14.345"><l>āśrayasyānupādāne kevalaṃ labhate yadi</l>
	  <l>ādhāradharmān sāmānyaṃ purastāt tad vicāritam</l></lg>
	  <lg xml:id="VāPa.3.14.346"><l>jātau pūrvaṃ pravṛttānāṃ śabdānāṃ jātivācinām</l>
	  <l>aśabdavācyāt saṃbandhād vyaktir apy upajāyate</l></lg>
	  <lg xml:id="VāPa.3.14.347"><l>so+ayam ity abhisaṃbandhāj jātidharmopacaryate</l>
	  <l>dravyaṃ tadāśrayo bhedo jāteś cābhyupagamyate</l></lg>
	  <lg xml:id="VāPa.3.14.348"><l>mañcaśabdo yathādheyaṃ mañceṣv eva vyavasthitaḥ</l>
	  <l>tattvenāha tathā jāti- śabdo dravyeṣu vartate</l></lg>
	  <lg xml:id="VāPa.3.14.349"><l>tatra jātipadārthatvaṃ tathaivābhyupagamyate</l>
	  <l>jātir utsṛṣṭasaṃkhyā tu dravyātmany anuṣajyate</l></lg>
	  <lg xml:id="VāPa.3.14.350"><l>asyedam iti vā yatra so+ayam ity api vā śrutiḥ</l>
	  <l>vartate paradharmeṇa tad anyad abhidhīyate</l></lg>
	  <lg xml:id="VāPa.3.14.351"><l>yat pradhānaṃ na tasyāsti svarūpam anirūpanāt</l>
	  <l>guṇasya cātmanā dravyaṃ tadbhāvenopalakṣyate</l></lg>
	  <lg xml:id="VāPa.3.14.352"><l>guṇasya bhedakāle tu prādhānyam upajāyate</l>
	  <l>saṃsargaśrutir artheṣu sākṣād eva na vartate</l></lg>
	  <lg xml:id="VāPa.3.14.353"><l>jātau vṛtto yadā dravye sa śabdo vartate punaḥ</l>
	  <l>jāter eva padārthatvaṃ na tadābhyupagamyate</l></lg>
	  <lg xml:id="VāPa.3.14.354"><l>pravṛttānāṃ punar vṛttir ekatvenopavarṇyate</l>
	  <l>pratipatter upāyeṣu na tattvam anugamyate</l></lg>
	  <lg xml:id="VāPa.3.14.355"><l>apṛthakśabdavācyasya jātir āśrīyate yadā</l>
	  <l>dravyasya sati saṃsparśe tadā jātipadārthatā</l></lg>
	  <lg xml:id="VāPa.3.14.356"><l>dravyasya sati saṃsparśe dravyam āśrīyate yadā</l>
	  <l>vācyaṃ tenaiva śabdena tadā dravyapadārthatā</l></lg>
	  <lg xml:id="VāPa.3.14.357"><l>apṛthakśabdavācyāpi bhedamātre pravartate</l>
	  <l>yadā saṃbandhavaj jātiḥ sāpi dravyapadārthatā</l></lg>
	  <lg xml:id="VāPa.3.14.358"><l>atyantabhinnayor eva jātidravyābhidhāyinoḥ</l>
	  <l>avācyasyopakāritva āśrite tūbhayārthatā</l></lg>
	  <lg xml:id="VāPa.3.14.359"><l>āśrite tv āśrayakṛtaṃ bhedam abhyupagacchatā</l>
	  <l>punaś cāpy ekaśabdatvaṃ jātiśabde+anuvarṇitam</l></lg>
	  <lg xml:id="VāPa.3.14.360"><l>anirjātasya nirjñānaṃ yena tan mānam ucyate</l>
	  <l>prasthādi tena meyātmā sākalyenāvadhāryate</l></lg>
	  <lg xml:id="VāPa.3.14.361"><l>anirjñātaṃ prasiddhena yena taddharma gamyate</l>
	  <l>sākalyenāparijñānād upamānaṃ tad ucyate</l></lg>
	  <lg xml:id="VāPa.3.14.362"><l>dvayoḥ samānayor dharma upamānopameyayoḥ</l>
	  <l>samāsa upamānānāṃ śabdais tadabhidhāyibhiḥ</l></lg>
	  <lg xml:id="VāPa.3.14.363"><l>ādhārabhedād bhedo yaḥ śyāmatve so +avivakṣitaḥ</l>
	  <l>guṇo+asāv āśritaikatvo bhinnādhāraḥ pratīyate</l></lg>
	  <lg xml:id="VāPa.3.14.364"><l>guṇayor niyato bhedo guṇajātes tathaikatā</l>
	  <l>ekatve+atyantabhede vā, nopamānasya saṃbhavaḥ</l></lg>
	  <lg xml:id="VāPa.3.14.365"><l>jātimātravyapekṣāyām upamārtho na kaś cana</l>
	  <l>śyāmatvam ekaṃ guṇayor ubhayor api vartate</l></lg>
	  <lg xml:id="VāPa.3.14.366"><l>yenaiva hetunā śyāmā śastrī tatra pratīyate</l>
	  <l>sa hetur devadattāyāḥ pratyaye na viśiṣyate</l></lg>
	  <lg xml:id="VāPa.3.14.367"><l>āśrayād yo guṇe bhedo jāter yā cāviśiṣṭatā</l>
	  <l>tābhyām ubhābhyāṃ dravyātmā savyāpāraḥ pratīyate</l></lg>
	  <lg xml:id="VāPa.3.14.368"><l>so+ayam ekatvanānātve vyavahāraḥ samāśritaḥ</l>
	  <l>bhedābhedavimarśena vyatikīrṇena vartate</l></lg>
	  <lg xml:id="VāPa.3.14.369"><l>śyāmety evābhidhiyeta jātimātre vivakṣite</l>
	  <l>śastryādinām upādāne tatra nāsti prayojanam</l></lg>
	  <lg xml:id="VāPa.3.14.370"><l>aśabdavācyo yo bhedaḥ śyāmamātre na vartate</l>
	  <l>śyāmeṣu keṣu cid vṛttir yasya so+atra vyapekṣyate</l></lg>
	  <lg xml:id="VāPa.3.14.371"><l>śyāmeṣu keṣu cit kiṃ cit kiṃ cit sarvatra vartate</l>
	  <l>sāmānyaṃ kaś cid ekasmiñ chyāme bhedo vyavasthitaḥ</l></lg>
	  <lg xml:id="VāPa.3.14.372"><l>tathā hi sati saurabhye bhedo jātyutpalādiṣu</l>
	  <l>gandhānāṃ sati bhede tu sādṛśyam upalabhyate</l></lg>
	  <lg xml:id="VāPa.3.14.373"><l>guṇānām āśrayād bhedaḥ svato vāpy anugamyate</l>
	  <l>anirdeśyād viśeṣād vā saṃkarād vā guṇāntaraiḥ</l></lg>
	  <lg xml:id="VāPa.3.14.374"><l>upamānaṃ prasiddhatvāt sarvatra vyatiricyate</l>
	  <l>upameyatvam ādhikye sāmye vā na nivartate</l></lg>
	  <lg xml:id="VāPa.3.14.375"><l>anyais tu mānaṃ jātyādi bhedyasyārthasya varṇyate</l>
	  <l>anirjñātasvarūpo hi jñeyo+arthas tena mīyate</l></lg>
	  <lg xml:id="VāPa.3.14.376"><l>mitas tu svena mānena prasiddho yo guṇāśrayaḥ</l>
	  <l>āśrayāntaramānāya svadharmeṇa pravartate</l></lg>
	  <lg xml:id="VāPa.3.14.377"><l>rūpāntareṇa saṃsparśo rūpāntaravatāṃ satām</l>
	  <l>bhinnena yasya bhedyānām upamānaṃ tad ucyate</l></lg>
	  <lg xml:id="VāPa.3.14.378"><l>dharmaḥ samānaḥ śyāmādir upamānopameyayoḥ</l>
	  <l>āśriyamānaprādhānyo dharmeṇānyena bhidyate</l></lg>
	  <lg xml:id="VāPa.3.14.379"><l>śastrīkumāryoḥ sadṛśaḥ śyāma ity evam āśrite</l>
	  <l>vyapadeśyam aneneti nimittaṃ guṇayoḥ sthitam</l></lg>
	  <lg xml:id="VāPa.3.14.380"><l>yadā nimittais tadvanto gacchantīva tadātmatām</l>
	  <l>bhedāśrayaṃ tadākhyānam upamānopameyayoḥ</l></lg>
	  <lg xml:id="VāPa.3.14.381"><l>tattvāsaṅgavivakṣāyāṃ yeṣu bhedo nivartate</l>
	  <l>luptopamāni tāny āhus taddharmeṇa samāśrayāt</l></lg>
	  <lg xml:id="VāPa.3.14.382"><l>śastryāṃ prasiddhaṃ śyāmatvaṃ mānaṃ sā tena mīyate</l>
	  <l>anyā śyāmā tu tadrūpā tenātyantaṃ na mīyate</l></lg>
	  <lg xml:id="VāPa.3.14.383"><l>śastriṃ svena guṇenāto mimānām āśrayāntaram</l>
	  <l>asamāptaguṇaṃ siddher upamānaṃ pracakṣate</l></lg>
	  <lg xml:id="VāPa.3.14.384"><l>upameye sthito dharmaḥ śruto +anyatrānumīyate</l>
	  <l>śruto+atha vopamānastha upameye+anumiyate</l></lg>
	  <lg xml:id="VāPa.3.14.385"><l>adhīyate brāhmaṇavat kṣatriyā iti dṛśyate</l>
	  <l>upameyasya bhinnatvād vacanaṃ kṣatriyāśrayam</l></lg>
	  <lg xml:id="VāPa.3.14.386"><l>sādhāraṇaṃ bruvan dharma kva cid eva vyavasthitam</l>
	  <l>sāmānyavacanaḥ śabda iti sūtre+apadiśyate</l></lg>
	  <lg xml:id="VāPa.3.14.387"><l>nābhedena na bhedena guṇo dviṣṭho +abhidhīyate</l>
	  <l>bhinnayor dharmayor ekaḥ śrūyate+anyaḥ pratīyate</l></lg>
	  <lg xml:id="VāPa.3.14.388"><l>nātyantāya mimīte yat sāmānye samavasthitam</l>
	  <l>sādṛśyād upameyārtha- samīpe parikalpyate</l></lg>
	  <lg xml:id="VāPa.3.14.389"><l>mānaṃ prati samīpaṃ vā sādṛśyena pratīyate</l>
	  <l>paricchedād dhi sādṛśyam iha mānopamānayoḥ</l></lg>
	  <lg xml:id="VāPa.3.14.390"><l>ekajātivyapekṣāyāṃ tad evety avasīyate</l>
	  <l>bhedasyaiva vyapekṣāyām anyad eveti gamyate</l></lg>
	  <lg xml:id="VāPa.3.14.391"><l>karmatvaṃ karaṇatvaṃ ca bhedenaivāśritaṃ yataḥ</l>
	  <l>atyantaikatvaviṣayo na syāt tenātra samśayaḥ</l></lg>
	  <lg xml:id="VāPa.3.14.392"><l>bhede+api tulyarūpatvāc chālīmṃ tān iti dṛśyate</l>
	  <l>jātyabhedāt sa evāyam iti bhinno+abhidhīyate</l></lg>
	  <lg xml:id="VāPa.3.14.393"><l>kathaṃ hy avayavo+anyasya syād anya iti cocyate</l>
	  <l>atyantabhede nānātvaṃ yatra tattvaṃ na vidyate</l></lg>
	  <lg xml:id="VāPa.3.14.394"><l>abhedasya vivakṣāyām ekatvaṃ saṅghasaṅghinoḥ</l>
	  <l>saṅghinor na tv abhedo+asti tathānyatvam udāhṛtam</l></lg>
	  <lg xml:id="VāPa.3.14.395"><l>tatrābhinnavyapekṣāyām upamārtho na vidyate</l>
	  <l>yo hi gaur iti vijñāne hetuḥ so+asti gavāntare</l></lg>
	  <lg xml:id="VāPa.3.14.396"><l>vyāvṛttānāṃ viśeṣāṇāṃ vyāpāre tu vivakṣite</l>
	  <l>na kaś cid upakāro+asti buddher buddhyantaraṃ prati</l></lg>
	  <lg xml:id="VāPa.3.14.397"><l>kiṃ cid yatrāsti sāmānyaṃ yadi bhedāś ca ke cana</l>
	  <l>gotvaṃ goṣv asti sāmānyaṃ bhedāś ca śabalādayaḥ</l></lg>
	  <lg xml:id="VāPa.3.14.398"><l>sāmānyaṃ śyāmatānyaiva tad dhi sādhāraṇaṃ dvayoḥ</l>
	  <l>tad eva siddhyasiddhibhyāṃ bheda ity apadiśyate</l></lg>
	  <lg xml:id="VāPa.3.14.399"><l>śyāmatvam eva sāmānyam anyeṣām ubhayoḥ sthitam</l>
	  <l>saṃpūrnatvāt tad anyasmād viśeṣa iti gamyate</l></lg>
	  <lg xml:id="VāPa.3.14.400"><l>ākṛtau vāpi sāmānye kva cid eva vyavasthitāḥ</l>
	  <l>śyāmādau ye+avasīyante viśeṣās ta ihāśritāḥ</l></lg>
	  <lg xml:id="VāPa.3.14.401"><l>jāter abhede bhede vā sādṛśyaṃ tat pracakṣate</l>
	  <l>kaś cit kadā cit arthātmā tathābhūto+apadiśyate</l></lg>
	  <lg xml:id="VāPa.3.14.402"><l>yatrārthe pratyayābhedo na kadā cid vikalpate</l>
	  <l>avidyamānabhedatvāt sa eka iti gamyate</l></lg>
	  <lg xml:id="VāPa.3.14.403"><l>yo+artha āśritanānātvaḥ sa evety apadiśyate</l>
	  <l>vyāpāraṃ jātibhāgasya tatrāpi pratijānate</l></lg>
	  <lg xml:id="VāPa.3.14.404"><l>jātibhāgāśrayā prakhyā tatrābhinnā pravartate</l>
	  <l>vyaktibhāgāśrayā buddhis tatra bhedena jāyate</l></lg>
	  <lg xml:id="VāPa.3.14.405"><l>anyatra vartamānaṃ sad bhedābhedasamanvitam</l>
	  <l>nimittaṃ punar anyatra nānātveneva gṛhyate</l></lg>
	  <lg xml:id="VāPa.3.14.406"><l>ādhāreṣu padanyāsaṃ kṛtvopaiti tadāśrayam</l>
	  <l>sa sādṛśyasya viṣaya ity anyair apadiśyate</l></lg>
	  <lg xml:id="VāPa.3.14.407"><l>parāpekṣe yathā bhāve kāraṇākhyā pravartate</l>
	  <l>tathānyādhigamāpekṣam upamānaṃ pracakṣate</l></lg>
	  <lg xml:id="VāPa.3.14.408"><l>gurugiśyapitāputra- kriyākālādayo yathā</l>
	  <l>vyavahārās tathaupamyam apy apekṣānibandhanam</l></lg>
	  <lg xml:id="VāPa.3.14.409"><l>śyāmatvam upamāne ced vṛttaṃ vṛttau prayujyate</l>
	  <l>upameyaṃ samāsena bāhyaṃ tatrābhidhīyate</l></lg>
	  <lg xml:id="VāPa.3.14.410"><l>ṭābanta eva caitrādau śyāmāśabdas tathā bhavet</l>
	  <l>sūtre ca prathamābhāvān na śyāmādyupasarjanam</l></lg>
	  <lg xml:id="VāPa.3.14.411"><l>atha tv ekavibhaktitvād guṇatvād vopasarjanam</l>
	  <l>naivaṃ tittirikalmāṣyām iṣṭaḥ strīpratyayo bhavet</l></lg>
	  <lg xml:id="VāPa.3.14.412"><l>satiśiṣṭabalīyastvād bāhye ṅiṣi ca saty api</l>
	  <l>upamānasvaro na syāt tasmāt stryantaḥ samasyate</l></lg>
	  <lg xml:id="VāPa.3.14.413"><l>guṇe na copamānasthe sāpekṣatvaṃ prakalpate</l>
	  <l>pradhānasya tathā na syād vyāghrādau liṅgadarśanam</l></lg>
	  <lg xml:id="VāPa.3.14.414"><l>tasmāt sati guṇatve+api prādhānyaṃ vigrahāntare</l>
	  <l>naivaṃjātīyakaṃ śāstre saṃbhavaty upasarjanam</l></lg>
	  <lg xml:id="VāPa.3.14.415"><l>upameyātmani śyāmo vartamāno+abhidhīyate</l>
	  <l>upamāneṣv anirdiṣṭaḥ sāmarthyāt sa pratīyate</l></lg>
	  <lg xml:id="VāPa.3.14.416"><l>dravyamātre+api nirdiṣṭe candravaktre +anugamyate</l>
	  <l>viśiṣṭa eva candrastho guṇo nopaplavādayaḥ</l></lg>
	  <lg xml:id="VāPa.3.14.417"><l>bhedabhāvanayaitac ca samāse+apy upavarṇyate</l>
	  <l>viśiṣṭaguṇabhinne+arthe padam anyat prayujyate</l></lg>
	  <lg xml:id="VāPa.3.14.418"><l>yadi bhinnādhikaraṇo vacanād anugamyate</l>
	  <l>mṛgīva capalety atra puṃvadbhāvo na sidhyati</l></lg>
	  <lg xml:id="VāPa.3.14.419"><l>astrīpūrvapadatvāt tu puṃvadbhāvo bhaviṣyati</l>
	  <l>yathaiva mṛgadugdhādau na cet stryartho vivakṣyate</l></lg>
	  <lg xml:id="VāPa.3.14.420"><l>śastrīva śastrīśyāmeti devadattaiva kathyate</l>
	  <l>tasyām evobhayaṃ tasmād ucyate śāstravigrahe</l></lg>
	  <lg xml:id="VāPa.3.14.421"><l>puṃvadbhāvasya siddhyarthaṃ pakṣe strīpratyayasya ca</l>
	  <l>bahv apekṣyam atas tasyām ubhayapratipādanam</l></lg>
	  <lg xml:id="VāPa.3.14.422"><l>śyāmā śastrī yathā śyāmā śastrīkalpeti cocyate</l>
	  <l>tatropamānetarayoḥ śyāmety etad apekṣyate</l></lg>
	  <lg xml:id="VāPa.3.14.423"><l>atha śyāmeva śastrīyaṃ śyāmety evaṃ prayujyate</l>
	  <l>śastrī yatheyam śyāmeti tāvad eva pratīyate</l></lg>
	  <lg xml:id="VāPa.3.14.424"><l>upalakṣaṇamātrārthā guṇasyāsya yadi śrutiḥ</l>
	  <l>pṛthag dvayoḥ śruto+apy eṣa neṣṭasvārthasya vācakaḥ</l></lg>
	  <lg xml:id="VāPa.3.14.425"><l>upameyaṃ tu yad vācyaṃ tasya cet pratipādane</l>
	  <l>savyāpārā guṇās tatra sarvasyoktiḥ sakṛcchrutau</l></lg>
	  <lg xml:id="VāPa.3.14.426"><l>prakārādhārabhedena viśeṣe samavasthitaḥ</l>
	  <l>śabdāntarābhisaṃbandhe sāmānyavacanaḥ katham</l></lg>
	  <lg xml:id="VāPa.3.14.427"><l>sādṛśyamātraṃ sāmānyaṃ dviṣṭhaṃ kaiś cit pratīyate</l>
	  <l>guṇo bhede+apy abhedena dvivṛttir vā vivakṣitaḥ</l></lg>
	  <lg xml:id="VāPa.3.14.428"><l>vyāpāro jātibhāgasya dravyayor vābhidhitsitaḥ</l>
	  <l>rūpāt sāmānyavācitvaṃ prāg vā vṛtter udāhṛtam</l></lg>
	  <lg xml:id="VāPa.3.14.429"><l>vyāghraśabdo yadā śauryāt puruṣārthe +avatiṣṭhate</l>
	  <l>tadādhikaraṇābhedāt samāsasyāsti saṃbhavaḥ</l></lg>
	  <lg xml:id="VāPa.3.14.430"><l>śūraśabdaprayoge tu vyāghraśabdo mṛge sthitaḥ</l>
	  <l>bhinne+adhikaraṇe vṛttes tatra naivāsti saṃbhavaḥ</l></lg>
	  <lg xml:id="VāPa.3.14.431"><l>sāmānādhikaraṇye+api guṇabhedasya saṃbhavāt</l>
	  <l>prayogaḥ śūraśabdasya samāse+apy anuṣajyate</l></lg>
	  <lg xml:id="VāPa.3.14.432"><l>pūjopādhiś ca yo dṛṣṭaḥ kutsanopādhayaś ca ye</l>
	  <l>teṣāṃ bhinnanimittatvān niyamārthā punaḥ śrutiḥ</l></lg>
	  <lg xml:id="VāPa.3.14.433"><l>asaṃbhave+api vā vṛtteḥ syād etal liṅgadarśanam</l>
	  <l>acver iti yathā liṅgam abhāve+api bhṛśādiṣu</l></lg>
	  <lg xml:id="VāPa.3.14.434"><l>vatyantāvayave vākye yad aupamyaṃ pratīyate</l>
	  <l>tatpratyayavidhau sūtre nirdeśo+ayaṃ vicāryate</l></lg>
	  <lg xml:id="VāPa.3.14.435"><l>kriyety upādhiḥ prāthamyāt prakṛtyarthasya yady api</l>
	  <l>na prātipadikaṃ tatra kriyāvācy upapadyate</l></lg>
	  <lg xml:id="VāPa.3.14.436"><l>sattvavṛttasya śeṣe vā tṛtīyā sādhane+api vā</l>
	  <l>tiṅām asattvavācitvād ubhayaṃ tan na vidyate</l></lg>
	  <lg xml:id="VāPa.3.14.437"><l>pākādayas tṛtīyāntāḥ sattvadharmasamanvayāt</l>
	  <l>na kriyety apadiśyante kṛtvo+arthapratyaye yathā</l></lg>
	  <lg xml:id="VāPa.3.14.438"><l>ye cāvyayakṛtaḥ ke cit kriyādharmasamanvitāḥ</l>
	  <l>teṣām asattvavācitvaṃ tiṅantair na viśiṣyate</l></lg>
	  <lg xml:id="VāPa.3.14.439"><l>kṛtvasujviṣayā yāpi śayitavyādiṣu kriyā</l>
	  <l>upamānopameyatvaṃ tatrātyantam asaṃbhavi</l></lg>
	  <lg xml:id="VāPa.3.14.440"><l>na kevalau dravyaguṇau tadvān vāpy upamīyate</l>
	  <l>śayitavyādibhis teṣu nopamārtho+asti kaś cana</l></lg>
	  <lg xml:id="VāPa.3.14.441"><l>upamānopameyatve dravye cānuktadharmiṇi</l>
	  <l>nimittatvena gamyante rūḍhayogāḥ kriyāguṇāḥ</l></lg>
	  <lg xml:id="VāPa.3.14.442"><l>hotavyasadṛśo hotety atrāpy artho na vidyate</l>
	  <l>virodhāt kriyayā tasmāt kriyāvān nopamīyate</l></lg>
	  <lg xml:id="VāPa.3.14.443"><l>kriyā samānajātiyā tadbhāvān nopamīyate</l>
	  <l>jātibhede+api pākena bhinnāḥ pākādayaḥ kriyāḥ</l></lg>
	  <lg xml:id="VāPa.3.14.444"><l>ādhārabhedād bhinnāyām upamānasya saṃbhavaḥ</l>
	  <l>adhyetavyena viprāṇāṃ tulyam adhyayanaṃ viśām</l></lg>
	  <lg xml:id="VāPa.3.14.445"><l>arthāt prakaraṇād vāpi yatrāpekṣyaṃ pratīyate</l>
	  <l>sāmarthyād anapekṣasya tasya vṛttiḥ prasajyate</l></lg>
	  <lg xml:id="VāPa.3.14.446"><l>tailapākena tulye ca ghṛtapāke vivakṣite</l>
	  <l>kriyāvad api kāryāṇāṃ darśanāt pratyayo bhavet</l></lg>
	  <lg xml:id="VāPa.3.14.447"><l>atiṅgrahaṇam evaṃ tu samāsasya nivartakam</l>
	  <l>gamanaṃ kārakasyeti ṇvuly anyasmin na saṃbhavet</l></lg>
	  <lg xml:id="VāPa.3.14.448"><l>sarvasya parihārārthaṃ samudāyatvam āśritam</l>
	  <l>śuddhāyāḥ saṃbhavān na syāt kriyāyā brāhmaṇādiṣu</l></lg>
	  <lg xml:id="VāPa.3.14.449"><l>upamānavivakṣāyāṃ svadharmaś ca nivartate</l>
	  <l>kriyāyā na śrutād yasmād upamānaṃ samāpyate</l></lg>
	  <lg xml:id="VāPa.3.14.450"><l>tṛtīyo+apy āśrito bhedo dharmaḥ sādhāraṇo dvayoḥ</l>
	  <l>vyāpāravān na kṛtsnasya sāmyaṃ kṛtsnena vidyate</l></lg>
	  <lg xml:id="VāPa.3.14.451"><l>dravye vāpi kriyāyāṃ vā nimittāt tat prakalpate</l>
	  <l>kriyāṇāṃ vidyamānatvād vṛttir na syād gavādiṣu</l></lg>
	  <lg xml:id="VāPa.3.14.452"><l>abhāvāt kevalāyās tu tadvān arthaḥ pratīyate</l>
	  <l>pradhānāsaṃbhave yuktā lakṣaṇārthā kriyāśrutiḥ</l></lg>
	  <lg xml:id="VāPa.3.14.453"><l>kriyāntareṣu sāpekṣāḥ kriyāśabdāḥ kriyāntare</l>
	  <l>upakārāya gṛhyante yathaiva brāhmaṇādayaḥ</l></lg>
	  <lg xml:id="VāPa.3.14.454"><l>yathā prakarṣaḥ sarvatra nimittāntarahetukaḥ</l>
	  <l>dravyavad guṇaśabde+api sa nimittam apekṣate</l></lg>
	  <lg xml:id="VāPa.3.14.455"><l>yo ya uccāryate śabdaḥ sa svarūpanibandhanaḥ</l>
	  <l>yathā tathopamāneṣu vyapekṣa na nivartate</l></lg>
	  <lg xml:id="VāPa.3.14.456"><l>kriyāvṛttes tṛtīyāntasy- aivaṃ cāsaṃbhave sati</l>
	  <l>prasiddhanyāyakaraṇo bhāṣye yujir udāhṛtaḥ</l></lg>
	  <lg xml:id="VāPa.3.14.457"><l>antarbhūte tu karaṇe prayogo na punar bhavet</l>
	  <l>nyāyenāyuktam ity atra jīvatau prāṇakarmavat</l></lg>
	  <lg xml:id="VāPa.3.14.458"><l>śāstrābhyāsāc ca bhedo+ayam ayuktam iti varṇyate</l>
	  <l>aśobhanam asaṃbaddham iti rūḍhir vyavasthitā</l></lg>
	  <lg xml:id="VāPa.3.14.459"><l>vivibhaktiḥ prakṛtyarthaṃ praty upādhiḥ kathaṃ bhavet</l>
	  <l>vibhaktipariṇāme ca prakalpyaṃ viṣayāntaram</l></lg>
	  <lg xml:id="VāPa.3.14.460"><l>vibhaktyantarayogo hi yasya tad viṣayāntare</l>
	  <l>vibhaktyantarasaṃbandhaḥ sāmarthyād anumīyate</l></lg>
	  <lg xml:id="VāPa.3.14.461"><l>sārūpyāt tu tad evedam iti tatropacaryate</l>
	  <l>śabdāntaraṃ vibhaktyā tu yuktaṃ śāstre tad aśrutam</l></lg>
	  <lg xml:id="VāPa.3.14.462"><l>prakṛtiś cet tṛtīyāntā tenety asmāt pratīyate</l>
	  <l>kriyeti prathamāntā sā kathaṃ bhavitum arhati</l></lg>
	  <lg xml:id="VāPa.3.14.463"><l>kriyayeti tṛtīyā ca prayoge kasya kalpyatām</l>
	  <l>tenety asya hi saṃbandhaḥ sūtrasthena na vidyate</l></lg>
	  <lg xml:id="VāPa.3.14.464"><l>sopaskāreṣu sūtreṣu vākyaśeṣaḥ samarthyate</l>
	  <l>tena yat tat tṛtīyāntaṃ kriyā cet seti gamyate</l></lg>
	  <lg xml:id="VāPa.3.14.465"><l>upādheḥ kasya cid vākye prayoga upalabhyate</l>
	  <l>pratīyamānadharmānyo na kadā cit prayujyate</l></lg>
	  <lg xml:id="VāPa.3.14.466"><l>nīlam utpalam ity atra na viśeṣye na bhedake</l>
	  <l>kaś cit taddharmavacano vākye śabdaḥ prayujyate</l></lg>
	  <lg xml:id="VāPa.3.14.467"><l>atyantānugamāt tatra na sūtre na ca vigrahe</l>
	  <l>vibhaktipariṇāmena kiṃ cid asti prayojanam</l></lg>
	  <lg xml:id="VāPa.3.14.468"><l>tṛtīyāntaṃ kriyety etad vigrahe na prayujyate</l>
	  <l>yathā daṇḍaḥ praharaṇaṃ krīḍāyām iti dṛśyate</l></lg>
	  <lg xml:id="VāPa.3.14.469"><l>ghavidhau yac ca saṃjñāyām iti sūtra udāhṛtam</l>
	  <l>upādānaṃ prayogeṣu tasyātyantaṃ na vidyate</l></lg>
	  <lg xml:id="VāPa.3.14.470"><l>yair aprayuktaiḥ saṃskāraḥ pradhāneṣu pratīyate</l>
	  <l>te bhede+api vibhaktīnāṃ nirdiśyanta upādhayaḥ</l></lg>
	  <lg xml:id="VāPa.3.14.471"><l>samudāyeṣu vartante bhāvānāṃ sahacāriṇām</l>
	  <l>śabdās tat tv avivakṣāyāṃ samuccayavikalpayoḥ</l></lg>
	  <lg xml:id="VāPa.3.14.472"><l>samuccayas tu kriyate yeṣu pratyarthavṛttiṣu</l>
	  <l>bhedādhiṣṭhānayā yogas tesāṃ bhavati saṃkhyayā</l></lg>
	  <lg xml:id="VāPa.3.14.473"><l>sarvair viśiṣṭās tair arthair janyante sahacāribhiḥ</l>
	  <l>buddhayaḥ pratipattṝṇāṃ śabdārthāṃs tān ato viduḥ</l></lg>
	  <lg xml:id="VāPa.3.14.474"><l>saṃsṛṣṭāḥ pratyayeṣv arthāḥ sarva evopakārinaḥ</l>
	  <l>teṣāṃ pratyayarūpeṇa sarveṣāṃ śabdavācyatā</l></lg>
	  <lg xml:id="VāPa.3.14.475"><l>kevalānāṃ tu bhāvānāṃ na rūpam avadhāryate</l>
	  <l>anirūpitarūpeṣu teṣu śabdo na vartate</l></lg>
	  <lg xml:id="VāPa.3.14.476"><l>pūrvaśabdaprayogāc ca samūhān na nivartate</l>
	  <l>vartate+avayave nāpi nopāttaṃ tyajate kva cit</l></lg>
	  <lg xml:id="VāPa.3.14.477"><l>samudāyābhidhāyi ca yadi bhedaṃ viśeṣayet</l>
	  <l>tatrātulyavibhaktitvaṃ pūrvakāyādivad bhavet</l></lg>
	  <lg xml:id="VāPa.3.14.478"><l>samūhe ca pradeśe ca pañcālā iti dṛśyate</l>
	  <l>tathā viśeṣaṇaṃ sarva ity etad upapadyate</l></lg>
	  <lg xml:id="VāPa.3.14.479"><l>tathārdhapippalīty atra jātyantaranivṛttaye</l>
	  <l>ardhaṃ ca pippalī ceti khande śabdaḥ pratīyate</l></lg>
	  <lg xml:id="VāPa.3.14.480"><l>pañcālānāṃ pradeśo+api bhinno janapadāntarāt</l>
	  <l>tatrānyasya nivṛttyarthe śabde bhedo na gamyate</l></lg>
	  <lg xml:id="VāPa.3.14.481"><l>prasiddhās tu viśeṣeṇa samudāye vyavasthitāḥ</l>
	  <l>pradeśe darśanaṃ teṣām arthaprakaraṇādibhiḥ</l></lg>
	  <lg xml:id="VāPa.3.14.482"><l>yad upavyañjanaṃ jāteḥ sahacāri ca karmasu</l>
	  <l>tatra vā rūḍhasaṃbandhaṃ yat prāyeṇopalakṣitam</l></lg>
	  <lg xml:id="VāPa.3.14.483"><l>samudāyaḥ pradeśo vety evaṃ tasminn anāśrite</l>
	  <l>arthātmany aviśeṣeṇa vartante brāhmaṇādayaḥ</l></lg>
	  <lg xml:id="VāPa.3.14.484"><l>yaś ca tulyaśrutir dṛṣṭaḥ samudāye vyavasthitaḥ</l>
	  <l>tenopacaritaikatvaṃ pradeśe+apy upalabhyate</l></lg>
	  <lg xml:id="VāPa.3.14.485"><l>saṃskārād upaghātād vā vṛtto +aktaparimāṇake</l>
	  <l>tailādau jātiśabdo+atra sāmarthyād avasīyate</l></lg>
	  <lg xml:id="VāPa.3.14.486"><l>na jātiguṇaśabdeṣu mūrtibhedo vivakṣitaḥ</l>
	  <l>te jātiguṇasaṃbandha- bhedamātranibandhanāḥ</l></lg>
	  <lg xml:id="VāPa.3.14.487"><l>kṛṣṇādivyapadeśaś ca sarvāvayavavṛttibhiḥ</l>
	  <l>guṇais te+apy ekadeśasthāḥ paṭādīnāṃ viśeṣakāḥ</l></lg>
	  <lg xml:id="VāPa.3.14.488"><l>paṭāvayavavṛttās tu yadā tatra paṭādayaḥ</l>
	  <l>tadā tailādivat teṣāṃ jātiśabdatvam ucyate</l></lg>
	  <lg xml:id="VāPa.3.14.489"><l>nivṛttyarthā śrutir yeṣāṃ bhedas teṣv anapekṣitaḥ</l>
	  <l>pradeśe samudāye vā guṇo+anyeṣāṃ nivartakaḥ</l></lg>
	  <lg xml:id="VāPa.3.14.490"><l>brāhmaṇādhyayane tatra vartate brāhmaṇaśrutiḥ</l>
	  <l>sādṛśyaṃ tatra dṛṣṭaṃ hi kṣatriyādhyayanādibhiḥ</l></lg>
	  <lg xml:id="VāPa.3.14.491"><l>brāhmaṇādhyayane vṛttir yadi syād brāhmaṇaśruteḥ</l>
	  <l>vaktavyaṃ kena dharmeṇa tulyatvaṃ kriyayor iti</l></lg>
	  <lg xml:id="VāPa.3.14.492"><l>adhyetari yadā vṛttir ucyate brāhmaṇaśruteḥ</l>
	  <l>nimittatvaṃ tadopaiti kriyaivādhyetari sthitā</l></lg>
	  <lg xml:id="VāPa.3.14.493"><l>simhaśabdena saṃbandhe gauryamātrābhidhāyinā</l>
	  <l>caitrāt ṣaṣṭhī prasajyeta yoge śattryādibhir yathā</l></lg>
	  <lg xml:id="VāPa.3.14.494"><l>brāhmaṇāyeva dātavyaṃ vaiśyāyety evamādiṣu</l>
	  <l>saṃpradānādiyogaś ca kriyāmātre na kalpate</l></lg>
	  <lg xml:id="VāPa.3.14.495"><l>kriyāmātrābhidhāyitvād avyayeṣu vater na ca</l>
	  <l>pāṭhaḥ kadā cit kartavyas tulyau pakṣāv ubhau yataḥ</l></lg>
	  <lg xml:id="VāPa.3.14.496"><l>jahāti jātiṃ dravyaṃ vā tasmān nāvayave sthitaḥ</l>
	  <l>kriyāyās tu śrutir yasmāt tadvaty arthe+avatiṣṭhate</l></lg>
	  <lg xml:id="VāPa.3.14.497"><l>akriyāṇāṃ nivṛttyarthā, yataś cātra kriyāśrutiḥ</l>
	  <l>kriyopalakṣite tasmāt kriyāśabdaḥ pratīyate</l></lg>
	  <lg xml:id="VāPa.3.14.498"><l>hotavyādiṣu yasmāc ca kriyānyā brāhmaṇādivat</l>
	  <l>apekṣaṇīyā śuddhe+arthe tasmād vṛttir na kasya cit</l></lg>
	  <lg xml:id="VāPa.3.14.499"><l>sarvaṃ vāpy ekadeśo vā yasminn āśriyate kva cit</l>
	  <l>viśeṣavṛttiṃ taṃ sarvam āhur bhede vyavasthitam</l></lg>
	  <lg xml:id="VāPa.3.14.500"><l>samuccayo vikalpo vā prakārāḥ sarva eva vā</l>
	  <l>viśeṣā iti varṇyante sāmānyaṃ vāvikalpitam</l></lg>
	  <lg xml:id="VāPa.3.14.501"><l>na hi brāhmaṇa ity atra bhedaḥ kaś cid apāśritaḥ</l>
	  <l>apākṛto vā tenāyaṃ samudāye vyavasthitaḥ</l></lg>
	  <lg xml:id="VāPa.3.14.502"><l>kriyā tv āśrīyate yasmin sa bhedo +adhyavasīyate</l>
	  <l>tathānyathā sarvathā cety aprayoge na vidyate</l></lg>
	  <lg xml:id="VāPa.3.14.503"><l>upamāne kriyāvṛttim upameye kriyāśrutiḥ</l>
	  <l>pratyāyayantī bhedasya karotīva padārthatām</l></lg>
	  <lg xml:id="VāPa.3.14.504"><l>vyāpāreṇaiva sādṛśye vyāpārasya vivakṣite</l>
	  <l>kriyāvadvacanāc chabdāt pratyayaḥ pratipādyate</l></lg>
	  <lg xml:id="VāPa.3.14.505"><l>kriyāvato+api sādṛśye vaktum iṣṭe kriyāvatā</l>
	  <l>adhyetā brāhmaṇa iva pratyayo na nivartate</l></lg>
	  <lg xml:id="VāPa.3.14.506"><l>adhīte tulya ity evaṃ puṃlliṅgena viśeṣaṇam</l>
	  <l>kriyāvati kriyāyāṃ tu tulyaśabde napuṃsakam</l></lg>
	  <lg xml:id="VāPa.3.14.507"><l>prakṛtyarthe viśiṣṭe+api pratyayārthāviśeṣaṇāt</l>
	  <l>putreṇa tulyaḥ kapila iti vṛttiḥ prasajyate</l></lg>
	  <lg xml:id="VāPa.3.14.508"><l>yāḥ putre rūḍhasaṃbandhāḥ kriyā loke vivakṣitāḥ</l>
	  <l>tābhiḥ kriyāvataḥ putrād guṇatulye vatir bhavet</l></lg>
	  <lg xml:id="VāPa.3.14.509"><l>antarbhūtaṃ nimittaṃ ca rūḍhiśabdeṣu yady api</l>
	  <l>kriyās tu sahacāriṇyo rūḍhāḥ santi padārthavat</l></lg>
	  <lg xml:id="VāPa.3.14.510"><l>kramaṃ tu yadi bādhitvā pratyayārthaviśeṣaṇam</l>
	  <l>pradhānānugrahāt sāmyād vibhakteś cāvatiṣṭhate</l></lg>
	  <lg xml:id="VāPa.3.14.511"><l>prakṛter aviśiṣṭatvāt kriyātulye prasajyate</l>
	  <l>putrādau guṇaśabdebhyaḥ pūrvoktasya viparyaye</l></lg>
	  <lg xml:id="VāPa.3.14.512"><l>sthūlena tulyo yātīti bahiraṅgā kriyāśrutiḥ</l>
	  <l>animittaṃ vates tulyaṃ yātīty atreṣyate vatiḥ</l></lg>
	  <lg xml:id="VāPa.3.14.513"><l>dvayaṃ viśeṣyate tena yad ekatra viśeṣaṇaṃ</l>
	  <l>tulyaśabdo hi taṃ dharmam ubhayastham apekṣate</l></lg>
	  <lg xml:id="VāPa.3.14.514"><l>ekaḥ samāno dharmaś ced upamānopameyayoḥ</l>
	  <l>tulayā saṃmitaṃ tulyam iti tatropapadyate</l></lg>
	  <lg xml:id="VāPa.3.14.515"><l>sūtre śrutaś ca dviṣṭho+asāv abhedena pratīyate</l>
	  <l>na ca sāmānyaśabdatvād aśrutā gamyate kriyā</l></lg>
	  <lg xml:id="VāPa.3.14.516"><l>aśrutāś ca pratīyante nideśasthāyitādayaḥ</l>
	  <l>ye dharmā niyatās teṣāṃ putrādiṣu na vidyate</l></lg>
	  <lg xml:id="VāPa.3.14.517"><l>anāśritakriyas tasmān na tulyo+asti kriyāvatā</l>
	  <l>kriyāyāḥ śravaṇe sāpi kriyāvattā pratīyate</l></lg>
	  <lg xml:id="VāPa.3.14.518"><l>dvayoḥ pratividhānāc ca jyāyastvam abhidhīyate</l>
	  <l>nityāsattvābhidhāyitvāt pratyayārthaviśeṣaṇe</l></lg>
	  <lg xml:id="VāPa.3.14.519"><l>asattvabhūto vyāpāraḥ kevalaḥ pratyaye yataḥ</l>
	  <l>vidyate lakṣaṇārthatvaṃ nāsti tena kriyāśruteḥ</l></lg>
	  <lg xml:id="VāPa.3.14.520"><l>kriyāvatas tu grahaṇāt prakṛtyarthaviśeṣaṇe</l>
	  <l>kriyāmātrena tulyatve siddhāsattvābhidhāyitā</l></lg>
	  <lg xml:id="VāPa.3.14.521"><l>yadā kriyānimittaṃ tu sādṛśyaṃ syāt kriyāvatoḥ</l>
	  <l>kriyāvato+abhidheyatvāt tadā dravyābhidhāyitā</l></lg>
	  <lg xml:id="VāPa.3.14.522"><l>avyayeṣu vateḥ pāṭhaḥ kāryas tatra svarādivat</l>
	  <l>brāhmaṇena samo+adhyetety atra ca pratyayo bhavet</l></lg>
	  <lg xml:id="VāPa.3.14.523"><l>sāmānādhikaraṇyaṃ ca vatyarthenāpadiśyate</l>
	  <l>tulyam ity anyathā kalpyo vākyaśeṣo+aśruto bhavet</l></lg>
	  <lg xml:id="VāPa.3.14.524"><l>kriyāvatoś ca sādṛśye pratyayārthaviśeṣaṇe</l>
	  <l>adhyetrā sadṛśo+adhyetety atra nāsti vater vidhiḥ</l></lg>
	  <lg xml:id="VāPa.3.14.525"><l>tulyārthair iti yā tasyās tṛtīyāyā na bhidyate</l>
	  <l>artho bhede+api sarvābhir itarābhir vibhaktibhiḥ</l></lg>
	  <lg xml:id="VāPa.3.14.526"><l>bhojyate brāhmaṇa iva tulyaṃ bhuktaṃ dvijātinā</l>
	  <l>paśyati brāhmaṇam iva tulyaṃ vipreṇa paśyati</l></lg>
	  <lg xml:id="VāPa.3.14.527"><l>brāhmaṇeneva vijñātaṃ tulyaṃ jñātaṃ dvijātinā</l>
	  <l>dīyatāṃ brāhmaṇāyeva tulyaṃ vipreṇa dīyatām</l></lg>
	  <lg xml:id="VāPa.3.14.528"><l>brāhmaṇād iva vaiśyāt tvam adhīṣvādhyayanaṃ bahu</l>
	  <l>ity evamādibhir bhedas tṛtīyāyā na kaś cana</l></lg>
	  <lg xml:id="VāPa.3.14.529"><l>tulyaṃ madhurayādhīye mātrā tulyaṃ smarāmi tām</l>
	  <l>madhurāyāś ca mātuś ca kathaṃ sādṛśyakalpanā</l></lg>
	  <lg xml:id="VāPa.3.14.530"><l>madhurāviṣayaḥ pāṭhaḥ smaraṇaṃ mātṛkarmakam</l>
	  <l>madhurāmātṛśabdābhyām abhedenābhidhīyate</l></lg>
	  <lg xml:id="VāPa.3.14.531"><l>uṣṭrāvayavatulyeṣu mukheṣūṣṭraśrutir yathā</l>
	  <l>vartate gṛhatulye ca prāsāde madhurāśrutiḥ</l></lg>
	  <lg xml:id="VāPa.3.14.532"><l>yathādhyayanayoḥ sāmyam adhyetror apadiśyate</l>
	  <l>tathā kriyāgatair dharmair ucyante sādhanāśrayāḥ</l></lg>
	  <lg xml:id="VāPa.3.14.533"><l>ivārthe yac ca vacanaṃ pūrvasūtre ca yo vidhiḥ</l>
	  <l>kriyāśabdaśrutau bhedo na kaś cid vidyate tayoḥ</l></lg>
	  <lg xml:id="VāPa.3.14.534"><l>yady apy upādhir anyatra niyato na prayujyate</l>
	  <l>rūpābhedāt tv anirjñātā kriyātra śrūyate punaḥ</l></lg>
	  <lg xml:id="VāPa.3.14.535"><l>yathā vyutparayaḥ pucchau kyaṅante sudurādayaḥ</l>
	  <l>saty api pratyayārthatve bhedābhāvād udāhṛtāḥ</l></lg>
	  <lg xml:id="VāPa.3.14.536"><l>evaṃ ca sati pūrveṇa siddho+atrāpi vater vidhiḥ</l>
	  <l>niyame vābhidhāne vā bhidyate na kriyāśrutiḥ</l></lg>
	  <lg xml:id="VāPa.3.14.537"><l>ive dravyādiviṣayaḥ pratyayaḥ punar ucyate</l>
	  <l>kriyāṇām eva sadṛśve pūrvasūtre vidhīyate</l></lg>
	  <lg xml:id="VāPa.3.14.538"><l>madhurāyām iva gṛhā brāhmaṇasyeva pāṇḍurāḥ</l>
	  <l>ity atra dravyaguṇayoḥ pūrveṇa na vatir bhavet</l></lg>
	  <lg xml:id="VāPa.3.14.539"><l>ārambhasyākriyārthatve nārtho yogena vidyate</l>
	  <l>ṛte kriyāyā grahaṇāt pūrvayogena sidhyati</l></lg>
	  <lg xml:id="VāPa.3.14.540"><l>madhurāvayave vṛttir vvākhyātā madhurāśruteḥ</l>
	  <l>brāhmaṇāvayavān dantān vakṣyati brāhmaṇaśrutiḥ</l></lg>
	  <lg xml:id="VāPa.3.14.541"><l>na kā cid ivayoge tu bāhyāt saṃbandhino</l>
	  <l>ṣaṣṭhī vidhīyate tatra pūrveṇa pratyayo bhavet</l></lg>
	  <lg xml:id="VāPa.3.14.542"><l>ādhikyaṃ tulyaśabdena saṃbandha upajāyate</l>
	  <l>ṣaṣṭhītṛtīye tatra stas tulyaśabdo hi vācakaḥ</l></lg>
	  <lg xml:id="VāPa.3.14.543"><l>ivaśabdaprayoge tu bāhyāt saṃbandhino vinā</l>
	  <l>nādhikyam upamāne+asti dyotakaḥ sa prayujyate</l></lg>
	  <lg xml:id="VāPa.3.14.544"><l>ive yo vyatireko+atra sa prāsādādihetukaḥ</l>
	  <l>tulye tadviṣayāpekṣam ādhikyam upajāyate</l></lg>
	  <lg xml:id="VāPa.3.14.545"><l>gavayena samo+anadvān iti vṛttis tathā bhavet</l>
	  <l>na tv asti gaur ivety atra vyatireka ivāśrayaḥ</l></lg>
	  <lg xml:id="VāPa.3.14.546"><l>upameyena saṃbandhāt prāk prāsādādihetuke</l>
	  <l>vyatireke vater bhāvo na tulyārthatvahetuke</l></lg>
	  <lg xml:id="VāPa.3.14.547"><l>ivaśabdena saṃbandhe na tṛtīyā vidhīyate</l>
	  <l>prakṛtāṃ tām atas tyaktvā vibhaktyantaraṃ āśritam</l></lg>
	  <lg xml:id="VāPa.3.14.548"><l>saptamy api na tatrāsti jñāpakārthā tu sā kṛtā</l>
	  <l>iṣṭā sā śeṣaviṣaye niyatāsu vibhaktiṣu</l></lg>
	  <lg xml:id="VāPa.3.14.549"><l>yadi tu vyatirekeṇa viṣaye+asmin vibhaktayaḥ</l>
	  <l>pravarteraṃs tṛtīyaiva vyabhicāraṃ pradarśayet</l></lg>
	  <lg xml:id="VāPa.3.14.550"><l>vyabhicāre tathā siddhe saptamīgrahaṇād vinā</l>
	  <l>saptamy evocyate sarvā na santy anyā vibhaktayaḥ</l></lg>
	  <lg xml:id="VāPa.3.14.551"><l>atyantam atra viṣaye saptamyā jñāpakārthayā</l>
	  <l>bādhitā vinivarteta ṣaṣṭhī sā gṛhyate punaḥ</l></lg>
	  <lg xml:id="VāPa.3.14.552"><l>pūrvābhyām eva yogābhyāṃ vigrahāntarakalpanāt</l>
	  <l>arhārthe+api vatiḥ siddhaḥ sa tv ekena nidarśyate</l></lg>
	  <lg xml:id="VāPa.3.14.553"><l>tena tulyam iti prāpte kriyopādhiḥ prasidhyati</l>
	  <l>rājavad vartate rājety atra bhede vivakṣite</l></lg>
	  <lg xml:id="VāPa.3.14.554"><l>rājatvena prasiddhā ye pṛthuprabhṛtayo nṛpāḥ</l>
	  <l>yudhiṣṭhirāntās te+anyeṣām upamānaṃ mahīkṣitām</l></lg>
	  <lg xml:id="VāPa.3.14.555"><l>siddhyasiddhikṛto bheda upamānopameyayoḥ</l>
	  <l>sarvatraiva yato+asiddhaṃ prasiddhenopamīyate</l></lg>
	  <lg xml:id="VāPa.3.14.556"><l>rājavad rūpam asyeti rājany eva vivakṣite</l>
	  <l>akriyārthena yogena dvitīyena bhaviṣyati</l></lg>
	  <lg xml:id="VāPa.3.14.557"><l>upamānāvivakṣāyāṃ niyamārtho+ayam ucyate</l>
	  <l>dharmo+arhatikriyākartā tadarthaṃ vacanaṃ punaḥ</l></lg>
	  <lg xml:id="VāPa.3.14.558"><l>kṛtahastavad ity etat prasiddheṣv eva dṛśyate</l>
	  <l>rājatvena prasiddhe ca rājñi rājavad ity api</l></lg>
	  <lg xml:id="VāPa.3.14.559"><l>arājñi yeṣāṃ dharmāṇāṃ dṛṣṭo+atyantam asaṃbhavaḥ</l>
	  <l>te rājani niyamyante tyajyante vyabhicāriṇaḥ</l></lg>
	  <lg xml:id="VāPa.3.14.560"><l>arhateś ca kriyā kartrī yā tasyāṃ vatir iṣyate</l>
	  <l>rājānam arhati cchattram iti na tv evamādiṣu</l></lg>
	  <lg xml:id="VāPa.3.14.561"><l>prayuktānāṃ hi śabdānāṃ śāstreṇānugamaḥ satām</l>
	  <l>chattrādyarthe tu vacane pratyākhyānaṃ na saṃbhavet</l></lg>
	  <lg xml:id="VāPa.3.14.562"><l>tadarham iti nārabdhaṃ sūtraṃ vyākaraṇāntare</l>
	  <l>saṃbhavaty upamātrāpi bhedasya parikalpanāt</l></lg>
	  <lg xml:id="VāPa.3.14.563"><l>ekasya kāryanirjñānāt siddhasya viṣayāntare</l>
	  <l>taddharmatvavivakṣāyāṃ buddhyā bhedaḥ prakalpyate</l></lg>
	  <lg xml:id="VāPa.3.14.564"><l>sūtrārambhān na caitasmād ivaśabdasya vidyate</l>
	  <l>prayogaḥ so+api caitasya viṣaye vidyate vateḥ</l></lg>
	  <lg xml:id="VāPa.3.14.565"><l>dasyuhendra ivety etad aindramantre prayujyate</l>
	  <l>anyatra dṛṣṭakarmendro yathety asmin vivakṣite</l></lg>
	  <lg xml:id="VāPa.3.14.566"><l>pūrvām avasthām āśritya yāvasthā vyapadiśyate</l>
	  <l>sadṛśas tvaṃ tavaiveti tatraivam abhidhīyate</l></lg>
	  <lg xml:id="VāPa.3.14.567"><l>prasiddhabhedaṃ yatrānyad upamānaṃ na vidyate</l>
	  <l>upameyasya tatrātmā svabuddhyā pravibhajyate</l></lg>
	  <lg xml:id="VāPa.3.14.568"><l>yo+api svābhāviko bhedaḥ so+api buddhinibandhanaḥ</l>
	  <l>tenāsmin viṣaye bhinnam abhinnaṃ vā na vidyate</l></lg>
	  <lg xml:id="VāPa.3.14.569"><l>aṅgadī kuṇḍalī ceti darśayan bhedahetubhiḥ</l>
	  <l>caitram īdṛśam ity āha buddhyavasthāparigrahāt</l></lg>
	  <lg xml:id="VāPa.3.14.570"><l>etaiḥ śabdair yathābhūtaḥ pratyayātmopajāyate</l>
	  <l>tatpratyayānukāreṇa viṣayo+apy upapadyate</l></lg>
	  <lg xml:id="VāPa.3.14.571"><l>buddhyavasthāvibhāgena bhedakāryaṃ pratīyate</l>
	  <l>janyanta iva śabdānām arthāḥ sarve vivakṣayā</l></lg>
	  <lg xml:id="VāPa.3.14.572"><l>tathāvidhe+api bāhye+arthe bhidyante yatra buddhayaḥ</l>
	  <l>na tatra kaś cit sādṛśyaṃ sad api pratipadyate</l></lg>
	  <lg xml:id="VāPa.3.14.573"><l>atyantaṃ viṣaye bhinne yāvat prakhyā na bhidyate</l>
	  <l>na tāvat pratyabhijñānaṃ kasya cid vinivartate</l></lg>
	  <lg xml:id="VāPa.3.14.574"><l>ayam eva tu sūtreṇa bhedo bhedena darśitaḥ</l>
	  <l>prasiddham api durjñānam abudhaḥ pratipadyate</l></lg>
	  <lg xml:id="VāPa.3.14.575"><l>vaiyākaraṇavad brūte na vaiyākaraṇaḥ sadā</l>
	  <l>vaiyākaraṇavad brūṣvety ataḥ so+apy abhidhīyate</l></lg>
	  <lg xml:id="VāPa.3.14.576"><l>ke cit pumāṃso bhāṣante strīvat puṃvac ca yoṣitaḥ</l>
	  <l>vyabhicāre svadharmo+api punas tenopadiśyate</l></lg>
	  <lg xml:id="VāPa.3.14.577"><l>sadṛśas tvaṃ tavaiveti loke yad abhidhīyate</l>
	  <l>upamānāntaraṃ tatra prasaktaṃ vinivartate</l></lg>
	  <lg xml:id="VāPa.3.14.578"><l>yuktam aupayikaṃ rājña ity arthasya nidarśane</l>
	  <l>upamānāvivakṣāyāṃ tadarham iti paṭhyate</l></lg>
	  <lg xml:id="VāPa.3.14.579"><l>prasaktānuprasaktas tu vatiśeṣo+abhidhīyate</l>
	  <l>upamānābhisaṃbandhād asmin vatir udāhṛtaḥ</l></lg>
	  <lg xml:id="VāPa.3.14.580"><l>pradhānakalpanābhāve guṇaśabdasya darśanāt</l>
	  <l>upasargād vatau siddhā dhātau dhātvarthakalpanā</l></lg>
	  <lg xml:id="VāPa.3.14.581"><l>svaṃ rūpam iti caitasminn arthasyāpi parigrahaḥ</l>
	  <l>rūpavaj jñāpitas tasmād āsanno+artho grahīṣyate</l></lg>
	  <lg xml:id="VāPa.3.14.582"><l>dhātvarthenopajanitaṃ sādhanatvena sādhanam</l>
	  <l>dhātunā kṛtam ity evam asmin sūtre pratīyate</l></lg>
	  <lg xml:id="VāPa.3.14.583"><l>yaḥ śabdaś caritārthatvād atyantaṃ na prayujyate</l>
	  <l>viṣaye+adarśanāt tatra lopas tasyābhidhīyate</l></lg>
	  <lg xml:id="VāPa.3.14.584"><l>kriyāyāṃ sādhane dravye prādayo ye vyavasthitāḥ</l>
	  <l>tebhyaḥ sattvābhidhāyibhyo vatiḥ svārthe vidhīyate</l></lg>
	  <lg xml:id="VāPa.3.14.585"><l>pratyayena vinā prādis tatrārthe na prayujyate</l>
	  <l>bhedena tu samākhyāne vibhāgaḥ parikalpitaḥ</l></lg>
	  <lg xml:id="VāPa.3.14.586"><l>anaṅgīkṛtasattvaṃ tu yadi gṛhyeta sādhanam</l>
	  <l>vibhaktibhir niyogaḥ syād yathaiva tasilādiṣu</l></lg>
	  <lg xml:id="VāPa.3.14.587"><l>pāṭhād yair avibhaktitvaṃ vatyanteṣv anugamyate</l>
	  <l>teṣām udvata ity atra vaktavyā savibhaktitā</l></lg>
	  <lg xml:id="VāPa.3.14.588"><l>vatyarthaṃ nāvagāhete puṃvad ity asya darśanāt</l>
	  <l>nañsnañāv apavādasya bādhakaṃ tan nipātanam</l></lg>
	  <lg xml:id="VāPa.3.14.589"><l>etam utkrāmato nūnaṃ vatyarthaṃ nañsnañāv iti</l>
	  <l>tayoḥ pravṛttāv utsargo bādhanān nopapadyate</l></lg>
	  <lg xml:id="VāPa.3.14.590"><l>nañsnañau vihitau yena sa yogo nāvagāhate</l>
	  <l>vatiprakaraṇaṃ tad dhi liṅgam evaṃ samarthyate</l></lg>
	  <lg xml:id="VāPa.3.14.591"><l>abhedenopamānasya bhinnārthopanipātitā</l>
	  <l>ūhas tathopamānānām aṅgavan nopalabhyate</l></lg>
	  <lg xml:id="VāPa.3.14.592"><l>gāvedhuke carau dṛṣṭā govikartākṣavāpayoḥ</l>
	  <l>paśū rudra iva hy etāv ity ekavacanaśrutiḥ</l></lg>
	  <lg xml:id="VāPa.3.14.593"><l>upamānasya bhedāc ca bahuṣu syād año vidhiḥ</l>
	  <l>kāśyapā iti lopaḥ syāt tathā pratikṛtiṣv api</l></lg>
	  <lg xml:id="VāPa.3.14.594"><l>evaṃ tu yuktavadbhāvād atraikavacanaṃ bhavet</l>
	  <l>lum manuṣye tathoktaṃ syāl liṅgasyaikasya siddhaye</l></lg>
	  <lg xml:id="VāPa.3.14.595"><l>upameyeṣu bhinneṣu kiṃ cid ekaṃ pravartate</l>
	  <l>pratyayasya vidhau tatra nityaṃ yuktavad iṣyate</l></lg>
	  <lg xml:id="VāPa.3.14.596"><l>yadā pratyupameyaṃ tu tad ekaikam avasthitam</l>
	  <l>tadā bāhyārthabhedena taddhitāntaṃ pracīyate</l></lg>
	  <lg xml:id="VāPa.3.14.597"><l>yathā samūhapracaye dvigūnāṃ bhinnasaṃkhyatā</l>
	  <l>pañcapūlyādiṣu tathā lubantapracayo bhavet</l></lg>
	  <lg xml:id="VāPa.3.14.598"><l>pracaye bhidyamāne tu saṃkhyā pūleṣu bhidyate</l>
	  <l>arthabhedo lubanteṣu naivaṃ kaś cana dṛśyate</l></lg>
	  <lg xml:id="VāPa.3.14.599"><l>yeṣūpameyavacanaḥ śabdo+anyo na prayujyate</l>
	  <l>upamānasya tatrānyaiḥ saṃkhyāyā bheda iṣyate</l></lg>
	  <lg xml:id="VāPa.3.14.600"><l>yathā guḍatilādīnāṃ prayogād ekasaṃkhyatā</l>
	  <l>pākāder aprayoge tu bhinnā saṃkhyābhidhīyate</l></lg>
	  <lg xml:id="VāPa.3.14.601"><l>yaḥ saṃbandhigato bhedaḥ sa prayoge pratīyate</l>
	  <l>saṃbandhinām ato bheda upameye na gamyate</l></lg>
	  <lg xml:id="VāPa.3.14.602"><l>tasmāt sāmānyaśabdatva- prasaṅgavinivṛttaye</l>
	  <l>upameyagato bheda upamāneṣu dṛśyate</l></lg>
	  <lg xml:id="VāPa.3.14.603"><l>upamānaṃ samastānām abhinnam śrūyate kva cit</l>
	  <l>bhinnānām upameyanām ekaikam vopamīyate</l></lg>
	  <lg xml:id="VāPa.3.14.604"><l>yathā garuḍa ity etad vyūhāpekṣaṃ prayujyate</l>
	  <l>ekena yatra sādṛśyaṃ vainateyena hastinām</l></lg>
	  <lg xml:id="VāPa.3.14.605"><l>ekasyāpi pratīyeta bhinnā pratikṛtiḥ saha</l>
	  <l>kāśyapasyeti tenāyaṃ pratyekam avatiṣṭhate</l></lg>
	  <lg xml:id="VāPa.3.14.606"><l>meghāḥ śaila ivety ukte samastānāṃ pratīyate</l>
	  <l>sādṛśyam giriṇaikena pratyekaṃ tena bhidyate</l></lg>
	  <lg xml:id="VāPa.3.14.607"><l>chāpekṣā tadviṣayatā vidheyatvān na gamyate</l>
	  <l>kākatālīyam ity atra prasiddham hy upalakṣaṇam</l></lg>
	  <lg xml:id="VāPa.3.14.608"><l>rājāśvādiś ca viṣayaḥ syād anyo vety aniścitam</l>
	  <l>tena cchasya vidhānāt prāg vyapadeśo na vidyate</l></lg>
	  <lg xml:id="VāPa.3.14.609"><l>dvayor ivārthayor atra nimittatvaṃ pratīyate</l>
	  <l>ekenāvayavo yuktaḥ pratyayo+anyena yujyate</l></lg>
	  <lg xml:id="VāPa.3.14.610"><l>caitrasya tatrāgamanaṃ kākasyāgamanaṃ yathā</l>
	  <l>dasyor abhinipātas tu tālasya patanaṃ yathā</l></lg>
	  <lg xml:id="VāPa.3.14.611"><l>saṃnipāte tayor yānyā kriyā tatropajāyate</l>
	  <l>vadhādir upameye+arthe tayā chavidhir iṣyate</l></lg>
	  <lg xml:id="VāPa.3.14.612"><l>kriyāyāṃ samavetāyāṃ dravyaśabdo +avatiṣṭhate</l>
	  <l>pātāgamanayoḥ kāka- tālaśabdau tathā sthitau</l></lg>
	  <lg xml:id="VāPa.3.14.613"><l>yad anvākhyāyakaṃ vākyaṃ tad evaṃ parikalpyate</l>
	  <l>prayogavākvaṃ yal loke tad evaṃ na prayujyate</l></lg>
	  <lg xml:id="VāPa.3.14.614"><l>yayor atarkitā prāptir dṛśyate kākatālavat</l>
	  <l>tayoḥ samāsaprakṛter vṛttir abhyupagamyate</l></lg>
	  <lg xml:id="VāPa.3.14.615"><l>kākasya tālena yathā vadho yasya tu dasyunā</l>
	  <l>tatra citrīkṛte+anyasminn upameye cha iṣyate</l></lg>
	  <lg xml:id="VāPa.3.14.616"><l>cañcatprakāraś cañcatko bṛhatka iti cāpare</l>
	  <l>maṇimaḍḍūkakhadyotān sādṛśvena pracakṣate</l></lg>
	  <lg xml:id="VāPa.3.14.617"><l>tatronmeṣanimeṣābhyāṃ khadyota upamīyate</l>
	  <l>śvāsaprabandhair maṇḍūkaḥ spandamānaprabho maṇiḥ</l></lg>
	  <lg xml:id="VāPa.3.14.618"><l>pravikāsiprabho+alpo+api mahān ya upalabhyate</l>
	  <l>bṛhatka iti tatraiṣa maṇau śabdaḥ prayujyate</l></lg>
	  <lg xml:id="VāPa.3.14.619"><l>sādṛśyam eva sarvatra prakāraḥ kaiś cid iṣyate</l>
	  <l>bhede+api tu prakārākhyā kaiś cid abhyupagamyate</l></lg>
	  <lg xml:id="VāPa.3.14.620"><l>prakāravacanaḥ kaś cit prakāravati saṃsthitaḥ</l>
	  <l>prakāramātre vartitvā kaś cit tadvati vartate</l></lg>
	  <lg xml:id="VāPa.3.14.621"><l>sādṛśyagrahaṇaṃ sūtre sadṛśasyopalakṣaṇam</l>
	  <l>tulyayor avyayībhāve sahaśabdo+abhidhāyakaḥ</l></lg>
	  <lg xml:id="VāPa.3.14.622"><l>vipsāsādṛśyayor vṛttir yā yathārthābhidhāyinaḥ</l>
	  <l>sa cāyam avyayībhāve bhedo bhedena darśitaḥ</l></lg>
	  <lg xml:id="VāPa.3.14.623"><l>sādṛśyaṃ yogyatā kaiś cid anāv abhyupagamyate</l>
	  <l>yat tu mūrtigataṃ sāmyaṃ tat sahenābhidhīyate</l></lg>
	  <lg xml:id="VāPa.3.14.624"><l>itthaṃbhāve+api sādṛśyaṃ buddhyavasthānibandhanam</l>
	  <l>grahaṇe bhedamātrasya tatrānyaivābhidhīyate</l></lg>
	  <lg xml:id="VāPa.3.14.625"><l>gaur vāhīka iti dvitve sādṛśyaṃ pratyudāhṛtam</l>
	  <l>śuklādau sati niṣpanne vāhīko na dvir ucyate</l></lg>
	  <trailer>iti bhartṛharikṛtaṃ vākyapadīyam samāptam</trailer>
	</div>
      </div>
    </body>
  </text>
</TEI>
